---
layout: blog
language: hu
seo:
  browserTitle: Célkitűzésekről könnyed stílusban
  description: .
  keywords: 'célkitűzés, tervezés, SMART célok'
  title: Célkitűzésekről könnyed stílusban
author: Stifán Orsolya
title: Célkitűzésekről könnyed stílusban
date: 2019-01-16T11:26:46.910Z
thumbnail: /images/uploads/andrew-neel-308138-unsplash_pici.jpg
---
## **Különbözőek vagyunk**

_“A legtöbb ember nem azért bukik el az életben, mert túl magasra teszi a lécet és leveri, hanem mert túl alacsonyra és átugorja.” (Les Brown)_

_"Célozd meg a Holdat! Még ha elhibázod is, a csillagok közt landolsz." (Phineas Taylor Barnum)_

Sokáig ez volt a két kedvenc idézetem. Mindkettő annyit tesz, hogy merj nagyot álmodni. Ami szép is, hangzatos is, de megfoghatatlan. 

<iframe src="https://www.facebook.com/plugins/post.php?href=https%3A%2F%2Fwww.facebook.com%2FLifeCoachMick%2Fposts%2F1414955461888881&width=500" width="500" height="358" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe> 

_**José María Nieto karikatúrája.** (Eredeti spanyol szöveg fordítása: "Nem látok semmilyen okot arra, hogy optimisták legyünk. Mit gondolsz, mit hoz az új év számunkra?" "Azt hiszem, virágokat." "Komolyan? Miért?" "Mert virágokat ültetek.")_

Vannak, akiknek az álmodozás elegendő. Nem cselekszenek, nem terveznek. Majd az élet sodorja őket magával és az pont úgy lesz jó. Vagy éppen szenvednek tőle, hogy úgy nem jó. 

Megint mások egyik tervet gyártják a másik után, és akadnak olyanok is, akik csak az irányokat jelölik ki maguknak. Vagy a feladatokat konkrét cél helyett. Különbözőek vagyunk.

## Terv mint önbeteljesítő jóslat

_„A terv nem azért kell, hogy pontosan megvalósuljon, hanem azért, hogy legyen. A tervek valamennyire önmegvalósító jóslatként viselkednek akkor is, ha a fejlesztés során már sohasem nézünk beléjük.” (Mérő László)_

Nemcsak Mérő László látja így. Ha valakinek van kedve a témában idézeteket gyűjteni, láthatja, hogy a transzcendentális meditáció atyjától kezdve a vállalati menedzsment legnagyobbjaiig sokan hasonlóan gondolják. De maradjunk az utóbbiaknál.

Már a hatvanas években Dr. Edwin Locke úttörő kutatásokat végzett célkitűzés és motiváció témakörében, majd 1990-ben Dr. Gary Lathammel karöltve részletesen kidolgozták a [célkitűzés elméletet](https://www.amazon.com/Theory-Goal-Setting-Task-Performance/dp/0139131388). Ebben öt pontot azonosítanak, melyek megléte esetén a siker valószínűsége megnő: 

1. A célod legyen egyértelmű; határozd meg pontosan, mit akarsz elérni.
2. Legyen kihívás a cél elérése, de ne legyen irreális a célod.
3. Biztosítsd, hogy a végrehajtásban résztvevők elkötelezettek legyenek a cél iránt.
4. Figyeld, hogyan haladsz a célod felé! (dokumentálás, visszacsatolás, mérföldkövek azonosítása)
5. Figyelj a célok vagy feladatok összetettségére, és kezeld, ha ez problémához vezet! (feladatok felosztása, újratervezés)

És ami még fontos: ne felejtsd el leírni céljaidat! Már önmagában az, hogy leírod, szintén növeli a siker valószínűségét. És ez nem vicc! Legjobb, ha egy bullet journalban rögzíted, hogy a teljesülését is tudjad követni és folyamatában lebontani a céljaidat lépésekre, feladatokra, hozzárendelve azokat hónapokhoz, napokhoz.

De mi is az a bullet journal? Nagyjából egy naptár, egy tervező és egy teendők lista keveréke. Lényegében egy üres könyv (általában pontrácsos, hogy firkálgatni, rajzolgatni is lehessen benne, akinek arra szottyan kedve), melyet te töltesz meg tartalommal. Itt tudsz erről bővebben olvasni: [bullet journal](http://www.instyle.hu/71095-mi-az-a-bullet-journal-es-miert-jo-ha-kiprob). (Még annyit hozzáfűznék, hogy ha férfi olvasó vagy, és azt gondolod, hogy ez egy "lányos hobbi" és ilyesmire biztosan nem érsz rá, találsz „férfias” verziókat is, sőt, már több applikáció is elérhető rengeteg ötlettel, temlpate-tel.)

Itt pedig egy blogger hölgy 90 napos célkitűzését láthatjátok bullet journalban vezetve. Angol nyelvű, de a képek beszédesek lesznek és biztosan sok ötletet adnak!

<iframe src="https://www.facebook.com/plugins/post.php?href=https%3A%2F%2Fwww.facebook.com%2FSublimeReflection%2Fposts%2F1280370148647693&width=500" width="500" height="659" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe>

## De hogyan tűzd ki a célodat? Hogyan lesz a célod egyértelmű?

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fphoto.php%3Ffbid%3D4121202356950%26set%3Da.1030587973522%26type%3D3&width=500&show_text=false&height=195&appId" width="500" height="195" style="border:none;overflow:hidden" scrolling="no" frameborder="0" allowTransparency="true" allow="encrypted-media"></iframe>

_"Pontosan mi az az újévi fogadalom?"_

_"Az egy tennivalók lista január első hetére."_

__

Szóval, hogyan tűzd ki célodat? Okosan. De ennek csak angolul lesz értelme…

A SMART egy betűszó, mely a célkitűzésben fog segít. A SMART 1981-ben jelent meg először George T. Doran tollából, de korábban már Peter Drucker is használta a kritérium-rendszert saját elméletében.

A SMART összetevői, azaz egy SMART cél tulajdonságai:

•	Specifikus (Specific) – a célod legyen egyértelmű, specifikus, különben nem fogsz tudni fókuszálni. Ezt olyan módon éred el, hogy a célod megfogalmazása egy szép hosszú összetett mondat lesz, mert válaszolsz benne a következő kérdésekre: Mit akarok elérni? Miért fontos ez a cél? Ki vesz még benne részt? Hol fog ez megvalósulni? Milyen erőforrásokkal vagy korlátozásokkal kell számolni?

•	Mérhető (Measurable) – a mérhető célok segítenek abban, hogy lásd a haladásod és motivált maradj. Egyértelmű számszerű megfogalmazás kell tehát. (Mennyi? Hány? kérdésekre válaszolj magadnak.) 

•	Elérhető (Achievable) – Elérhető, reális célokat tűzz ki magad elé! Itt általában a korlátok figyelembevételével kell céljaidat átgondolni. Azaz: Lesz elég idő, pénz a cél eléréséhez? Olyan célokat se fogalmazz meg, melyek elérése nagyrészt nem rajtad múlik!

•	Releváns (Relevant) – Megéri az adott célt kitűzni? Eljött a megfelelő idő? Te vagy a megfelelő személy a cél megvalósításához? A jelenlegi környezetben megvalósítható?

•	Időhöz kötött (Time bound) – mindenképpen határidőt kell a célhoz rendelni, hogy ne maradjon álom. Így a mindennapi feladatok nem fogják a figyelmet elvenni a hosszú távú célokról.

Megfelelnek a céljaid a SMART-kritériumoknak? Ha igen, akkor jó célok lesznek!  

## Hogyan tovább?

Most már csak le kell ülni és átgondolni a célokat (és leírni azokat!). A személyeseket és az üzletieket is.  

Személyes célkitűzéssel nem biztos, hogy élni fogsz (lásd a bejegyzés eleje). Ha viszont életed végén sajnálnád, ha valami az életedből kimaradt volna, akkor érdemes elgondolkozni azon, hogy személyes célkitűzéseid is legyenek. Csak egy apró szemléletes példa: tegyük fel, hogy van egy 10 éves gyermeked, aki még szívesen megy a családdal nyaralni, de 18 évesen már inkább külön utakon járna. Ez azt jelenti, hogy 8 nyarad maradt, hogy együtt nyaraljatok. Hova is mennétek együtt szívesen a szokásoson kívül? Ha pont jó úgy, ahogy alakul, akkor felejtsd el a tervezést, ha viszont nem szeretnél kihagyni valamit, ami már ott is van a fejedben, ne habozz, tervezz!

Cégvezetőként, vállalkozóként nem tekinthetsz el a tervezéstől. És itt nem csak egy adott év megtervezéséről van szó, hanem a teljes hosszú távú elképzelésedet kell átgondolni, azt, hogy miért csinálod, amit csinálsz, mik a hosszabb távú terveid vele, valamint a rövidebbek. Milyen a környezeted (versenytársak, szabályozás, jogi környezet, stb.) és miből építkezhetsz (anyagi lehetőségeid, erősségeid, szakértelmed, stb.). Szakkönyvekben, interneten is tudsz tájékozódni, miket érdemes átgondolni, hogyan is nézzen ki az üzleti terved és konkrétan az éves terved. Ha problémát okoz az üzleti tervezés, nem tudod, hogyan állj neki, keresd szakember segítségét, megéri! 

## Az eFLYR és a tervek, az eFLYR a TE tervedben

Az eFLYR is egy ötletből, egy álomból realizálódik, éppen most, a szemed előtt. Maga az ötlet egy podcast meghallgatása után pattant ki a fejünkből, mely az automatizált marketing megoldásokról szólt. Ekkor a súlypont még főleg ezen a témakörön volt. Aztán ez finomodott, végül átalakult a jelenlegi megoldásra: az eFLYR-rel e-szórólapot tudsz készíteni céged számára, melyet aztán fel is adhatsz Google, Facebook vagy Instagram hirdetésként, ill. online piacterünkön. Mindezt egyszerűen, gyorsan, hiszen saját tapasztalatból tudjuk, milyen sok macera van a hirdetések feladásával, beállítgatásával. A megvalósíthatósági tesztek és infrastrukturális próbálkozások már 2017 végén elkezdődtek, amelyek során kiválasztásra kerültek a technológiák és megkezdődött a munka. Jelenleg a zárt béta tesztek folynak, hamarosan viszont várunk Téged is a nyílt béta teszthez. Itt bizonyosan meglátod az eFLYR nagyszerűségét, egyszerűségét. Legyen a te marketingtervednek is része az eFLYR! [Gyere és regisztrálj, hogy az elsők közt próbálhasd ki az eFLYR-t!](https://eflyr.hu/)

![pinterest eflyr célkitűzés vállalati tervezés SMART célok](/images/uploads/3_celkituzesekrol.jpg "pinterest eflyr célkitűzés vállalati tervezés SMART célok")
