---
layout: blog
language: hu
seo:
  browserTitle: 20 tipp szalontulajdonosoknak
  description: .
  keywords: 'szalon, szépségszalon, szalon marketing, szépségipar'
  title: 20 tipp szalontulajdonosoknak
author: Stifán Orsolya
title: '20 tipp szalontulajdonosoknak – hogy még sikeresebbek legyetek '
date: 2019-03-27T22:06:24.954Z
thumbnail: /images/uploads/kép1.jpg
---
A szépségiparban dolgozol? Összegyűjtöttünk neked egy csokorra való ötletet, hogy még sikeresebb legyél. Nem kell feltétlenül nagy dolgokra gondoljál – bár néhány ötlet megvalósítása gondos előkészítést, tervezést igényelhet. 

És hogy ez miért fontos? A Lockhartmeyer szerint egy átlagos szépségipari vállalkozás az ügyfeleinek a 10-25%-át veszíti el minden egyes évben. Azaz nem csak az ügyfélszerzéssel kell erőteljesen foglalkozzál, hanem a megtartással is! De lássuk is rögtön, milyen eszközeid vannak ehhez!

Öt területre fogunk koncentrálni, melyek a következők lesznek:

1. megjelenés,
2. ajánlatok,
3. megtartás,
4. online,
5. lokális jelenlét.

.

**MEGJELENÉS**

![Megjelenés a szalonban](/images/uploads/beautiful-beauty-blouse-kicsi2.jpg "Megjelenés a szalonban")

1. **Mutasd meg, miben vagy más**, mint a többiek, miben vagy egyedi és ez már a szalonodon is látszódjon rögtön. Pl. csak biotermékeket használsz? Írd ki! (Tipp: túlságosan speciális dolgot csak nagy körültekintéssel válassz, félő ugyanis, hogy a piacméret nem lesz elegendő a megélhetéshez…)
2. **Te magad és szalonod is legyen vonzó**, hiszen a külső adja az első benyomást. Sokszor pont a műkörmös körmei a legcsúnyábbak, vagy a fodrász haja van lenőve – de ennek nem kell, nem szabad így lennie! Külsőddel is saját magadat adod el – gondolj erre! Lehetsz a legprofibb szakember, de ha a külsőd nem megnyerő, nem fognak akarni megismerni, pláne nem fogják magukat rád bízni!
3. **Alakíts ki egy selfie pontot** a szalonodban! Figyelj rá, hogy ott mindig jók legyen a fényviszonyok, a háttér és a környezet is rendezett legyen. (Tipp: ösztönözd arra vendégeidet, hogy készítsenek képeket magukról a ponton, töltsék fel azokat közösségi oldalaikra és taggeljenek a képen, használjanak rád utaló hashtageket!)

**AJÁNLATOK**

![Speciális ajánlatok](/images/uploads/anit-aging_900x640_kicsi.jpg "Speciális ajánlatok")

4. **Dolgozz ki speciális ajánlatokat**. Pl. ebédidő ajánlatok (ha irodák vannak a közeledben, becsábíthatod az ott dolgozókat ebédidejükben), új vendég ajánlat (speciális kedvező ár új vendég számára), last minute ajánlat (pl. Facebookon kiírod, ha éppen üresjáratod lesz váratlanul a nap folyamán, kedvezményt kap, aki betölti), havi ajánlat (valamilyen speciális szolgáltatás igénybevétele esetén kedvezményt hirdetsz azzal a céllal, hogy jobban megismerjék az emberek. Minden hónapot valami másnak szentelheted.). Vagy különböző szegmenseket is megcélozhatsz, pl. babák számára hajvágás, esküvői vendégek hajvágása kiszállással, stb.
5. Ne csak a szezonális ünnepeket lovagold meg, **tűzz ki saját napot** általad meghatározott napra! Pl. ha fodrászatod van, jelölj ki mondjuk egy Szőkeségi Világnapot, melyre előállhatsz egy szuper egyedi ajánlattal.
6. **Ingyenes ajándékkal kedveskedhetsz** azoknak, akik pl. ajándékkártyát vesznek. Az ingyenességgel, ajándékokkal mindig körültekintően bánj. Ha üzletpolitikailag beilleszthető, ne félj használni, de mindig alaposan gondold át, hogy mit fog számodra a későbbiekben hozni! Tipp: Bonyolult vagy új szolgáltatásokat jó ötlet lehet ingyenesen bevezethetni, vagy meglévő szolgáltatáshoz hozzácsomagolva, mintegy ajándékképpen. Ha nem kell érte fizetni, inkább kipróbálják vendégeid az újdonságokat. Pl. egy fejmasszázst rövidítetten be lehet vezetni hajvágáshoz kötve – azaz nem is a teljes szolgáltatást nyújtottad ingyenesen, csak egy ízelítőt adsz.

**MEGTARTÁS**

![Ügyfélmegtartás](/images/uploads/social-media-3656699_1920_pici.jpg "Ügyfélmegtartás")

7. **Indíts hűségprogramot!** (Ha már van: frissítsd fel!) Kérdezd meg jelenlegi ügyfeleidet, minek örülnének – ez a legbiztosabb módja annak, hogy azt kapják, ami tényleg érték számukra. (Tipp: ennek része lehet egy kis figyelmesség is, pl. hogy születésnapjukon kedvezményes kuponnal keresed meg őket.)
8. **Kérj ajánlásokat** és ezeket használd is, ne légy szégyenlős! Keresd meg a VIP-ügyfeleidet, vagy akikről pontosan tudod, hogy elégedettek és kérd meg őket, hogy írjanak ajánlást szolgáltatásodról. Kidolgozhatsz egy ajánlási rendszert is, nagyon hatékonyan működnek, pl. ’Hozd barátnődet is!”. A Google Cégem oldalon – ha van ilyened - pontozni is tudnak téged.  Tedd gyakorlattá, hogy rendszeresen megkérdezed vendégeidet, mi a véleményük szolgáltatásodról. (Tipp: ha nem működik a rendszer, azaz kevés ügyfél jön be az ajánlási rendszeren keresztül, akkor valami gond van. Nézz utána…) 

**ONLINE** 

![szalon online](/images/uploads/woman-3083382_1920_pici.jpg "szalon online")

9. **Vezess be online foglalási rendszert**! Könnyebbséget jelent neked és vendégeid számára is. Pl. az emlékeztető funkció csökkenti azok arányát, akik valamiért „elfelejtenek megjelenni”, és egyben apró figyelmességként biztosan értékelni fogják vendégeid.
10. **Látszódj az Interneten**! Hányadik helyen is állsz a Google találati listán? Mert ez számít. Keresőoptimalizálás, fizetett hirdetések – két kulcsszó, amivel jobban láthatóvá válsz. De nem kell feltétlenül, hogy honlapod legyen, bár az internetes jelenlét ma már erősen javasolt. (Tipp: Kezdetnek a Google Cégem is tökéletes!)
11. **Helyezz el űrlapot** a honlapodon, ahol megadhatják elérhetőségeiket a látogatók. Vannak olyanok, akik egészen egyszerűen nem szeretnek telefonálni, vagy nem írnak e-mailt, mert azt szeretnék, ha őket keresnék meg. (Tipp: A szalonodban is gyűjtsd az e-mail címeket, hogy később elérd vendégeidet!)
12. **Kezdj el blogolni**! A blogolás hosszú távon fejti ki pozitív hatását, ne várj azonnali eredményeket. Az olvasóid hálásak lesznek jó tanácsaidért, véleményedért, információért az őket érdeklő témákban. Idővel kiépíthetsz egyfajta szakértői szerepkört is, a te témádban hozzád fognak fordulni olvasni, te lehetsz első számú referencia-pontjuk. (Tipp: Még jobb, ha szakmai vagy nagy látogatottságú oldalon vendégblogolsz. A tartalom nem nálad jelenik meg, cserébe azonnal nagy közönség olvassa írásodat.)
13. **Használd ki a teljes közösségi média-arzenált** (mármint ahol célközönséged jelen van) Mutasd meg, mit csinálsz, mivel foglalkozol - a Facebookon, Instagramon, stb. Ne felejtsd el az ajánlataidat is megosztani, de azt se feledd, hogy ez nem a közvetlen eladás színtere! (Tipp: Szervezz nyereményjátékokat, már az egészen apró ajándékoknak is örülni fognak követőid, de légy körültekintő: a nyeremények vonzhatják azokat is, akik nem tartoznak a célcsoportodba.) 
14. Mutass be mindent, ami fontos lehet **videón és töltsd fel a Youtube-ra.** Pl a helyszínt, a szalonodat kívül-belül, magadat, szolgáltatásaidat. Az emberek tartanak az ismeretlentől, így ha felajánlod nekik, hogy képbe kerülhetnek, mielőtt felkeresnek téged személyesen, az segít abban, hogy el is jussanak hozzád. (Tipp: Nem baj, ha nem profi a felvétel, sőt, az emberek értékelik azt, ami valóság-szagú.)
15. **Használd ki a Facebook hirdetések erejét**! Lead hirdetésekkel e-mail címeket is szerezhetsz, amivel később eléred potenciális vendégeidet, de akár egy speciális ajánlatnak kidolgozott oldalra (landing page-re) is irányíthatsz érdeklődőket. **(Tipp: Ha nincs időd elmélyedni az online hirdetések világában, használd az eFLYR-t: [Mi az az eFLYR?](https://eflyr.hu))**
16. **Megkereshetsz influencereket** is. Nem a „nagyokra” gondolva, tökéletesen megfelelnek a mikroinfluencerek is a célnak (pár ezres, ám elkötelezettebb követőtáborral) vagy helyi ismertebb személyek.

**LOKÁLIS JELENLÉT**

![lokális megjelenés - divatbemutató](/images/uploads/fashion-show-1746604_1920_pici.jpg "lokális megjelenés - divatbemutató")

17. **Vegyél részt a helyi eseményeken**, rendezvényeken! (Tipp: Te is kezdeményezhetsz ilyet, pl. divatbemutatót.) 
18. **Szerepelj a helyi médiában**! Kérdezzenek meg, mint szakértőt, támogass helyi kezdeményezést, vagy szerepeljen fizetett hirdetésed rendszeresen a helyi újságban, rádióban, stb. - a lényeg, hogy ismerjenek a környezetedben, a te szalonod legyen az első, ami az eszükbe jut az embereknek, ha szalont keresnek.
19. **Szervezz bemutató bulit**! Mutass be új szolgáltatást, új terméket, új helyszínt! Kapcsolj hozzá nyereményjátékot is azonnali nyereményekkel, hogy sokakat vonzzon. 
20. **Keress kapcsolatépítési alkalmakat,** beszélgess az iparágad szereplőivel. Építs ki partneri kapcsolatot olyannal, aki kiegészítő szolgáltatást nyújt. (Pl. van egy szalonod, ahol nincs masszázs, de egyik vendéged éppen azt keres, ekkor ajánlhatsz olyasvalakit, akinél van, cserébe majd ő viszont-ajánl egy másik szolgáltatásban, melyet ő nem nyújt.) Vagy olyannal, aki hasonló célközönséget céloz adott földrajzi területen belül, de nem vagytok versenytársak (pl. kismama tornát tartó személy játékboltossal). (Tipp: Szervezzetek közös akciót/kampányt!)

Hasznos volt e kis ötletdömping? Írd meg, mondd el, egészítsd ki! 

- - -

**Tovább is van, mondjuk még?**

\>>> Ha te is a szépségiparban dolgozol, gyere, megmutatjuk hogyan lehetsz még sikeresebb az eFLYR-rel [\>>> ](https://szepsegipar.eflyr.hu/)[\>>> Kattints ide!](https://eflyr.hu))

\>>> Vagy tovább olvasnál? Nézd meg blogbejegyzéseinket [\>>> Kattints ide!](https://eflyr.hu/)

- - -

![Pinterest, eflyr, szalon, szépségszalon, szalon marketing, szépségipar, vállalkozás](/images/uploads/20_szalontulajoknak.jpg "Pinterest, eflyr, szalon, szépségszalon, szalon marketing, szépségipar, vállalkozás")
