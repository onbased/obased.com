---
layout: blog
language: hu
seo:
  browserTitle: 3+1 egyszerű lehetőség versenytársad figyelésére a Facebookon
  description: .
  keywords: 'versenytársfigyelés, Facebook, konkurencia, figyelendő oldalak'
  title: 3+1 egyszerű lehetőség versenytársad figyelésére a Facebookon
author: Stifán Orsolya
title: 3+1 egyszerű lehetőség versenytársad figyelésére a Facebookon
date: 2019-05-29T12:17:52.746Z
thumbnail: /images/uploads/teddy-kelley-98551-unsplash2.jpg
---
Versenytársainkat ha beazonosítottuk, jó, ha figyelemmel kísérjük. Van, aki ezt azért teszi, hogy ne érje meglepetés (pl. jóval alacsonyabb áron árul valamit a versenytárs, mint ő és ezt a helyzetet nem ártana kezelni), más csak kívácsi, nem akar lemaradni (pl. van-e új termék a versenytárs kínálatában) és vannak egyéb, akár nem túl szép okai is a követésnek... Az egészséges versenyhez hozzátartoznak a versenytársak, és az egyszerű módokat, melyekkel valamilyen szinten követhetjük tevékenységüket, nem árt fejben tartani, használni.

A Facebookon van néhány igen egyszerű lehetőség. Lássuk sorban...

1. Figyelendő oldalak alapstatisztikái

Saját FB oldaladon ha kiválasztod az "Elemzések" fület a fenti menüsorban, és rögtön az "Áttekintés" oldalt nézed, az oldal legalján látsz egy olyat, hogy "Figyelendő oldalak". Itt felveheted versenytársaidat és onnantól kezdve néhány alapstatisztikát rögtön látni fogsz anélkül, hogy állandóan az oldalaikra kellene járnod. 5 figyelendő oldalt adhatsz meg. Az időszakot, ami érdekel, azt az oldal legtetején tudod állítani.

![Figyelendő oldalak](/images/uploads/versenytars_1.jpg "Figyelendő oldalak alapstatisztikái")

2. Figyelt oldalak legnépszerűbb bejegyzései

Szorosan kapcsolódva az előző ponthoz, a figyelt oldalak bejegyzéseinek népszerűségéről is képet kaphatsz. Ez a "Elemzések" menü "Bejegyzések" menüpontjában látható. A bejegyzések mellett az aktivitás is feltüntetésre kerül: azaz ezért sem kell versenytársad oldalait folyamatosan böngészned. Erős aktivitás esetén akár el is gondolkodhatsz azon, mi lehet az oka, mi az a téma, ami ekkora aktivitást váltott ki, érdemes-e neked is ezzel foglalkoznod.

![Figyelt oldalak legnépszerűbb bejegyzései](/images/uploads/versenytars_2.jpg "Figyelt oldalak legnépszerűbb bejegyzései")

3. Versenytársad hirdetései

Könnyűszerrel megtekintheted, versenytársaidnál éppen milyen hirdetések futnak. Így látod, hogy tevékenységének éppen mi van a fókuszában. Pl. ha hasonlóval készülsz, azonnal látod, és elgondolkozhatsz, hogy érdemes-e neked is hasonlót kommunikálni ugyanabban az időszakban vagy okosabb dolog időben eltolni.

Hol találod? Rámész versenytársad FB oldalára. Az oldal jobb sávjában kicsit lefelé görgetve megtalálod azt a részt, hogy "Oldal átláthatósága". Rákattintva felugrik egy ablak néhány alapinfóval, melynek alján egy olyat látsz, hogy "Hirdetések ettől az oldaltól". Kattints rá, és máris láthatóvá válnak az oldal aktuálisan futó hirdetései. Ez is arról árul el sokat, hogy versenytársadnak éppen mi van a fókuszában. (Politikai pártok vagy ahhoz fűződő személyek esetén még több infó látható, az inaktív kampányokról is. Pl. költés, alapdemográfia.)

![Versenytársak hirdetései](/images/uploads/versenytars_3.jpg "Versenytársak hirdetései")

+1 Versenytársad célzása

Ha szembejön veled versenytársad hirdetése, részinformációt kaphatsz arra nézve, hogy ki lehet a hirdetés célcsoportja. Ez nem feltétlenül hordoz számodra információt, de akár segíthet.

Ha a hirdetés jobb felső sarkán található ...-re kattintasz, és kiválasztod a "Miért látom ezt a hirdetést?" menüpontot, néhány dolgot megtudhatsz. Ennél természetesen jóval részletesebben is beállíthatta versenytársad a hirdetését, nem láthatod a teljes beállítást, csak részhalmazát, ami igaz rád. De akár innen is kaphatsz használható információt!

![Versenytársad hirdetésének célzása](/images/uploads/konkurencia3_celcsoportja.jpg "Versenytársad hirdetésének célzása")

Ezek igen egyszerű eszközök, éppen ezért könnyen kihasználhatod őket! Léteznek sokkal komplexebbek is, Facebookon kívül, melyek mostanra általában fizetőssé váltak, de sok esetben megérheti kisebb cégeknek is. Igyekszünk ezekről is egy csokorra valót hamarosan hozni nektek.

**Természetesen a legfontosabb, hogy elsősorban saját vállalkozásodra fókuszálj és saját terved teljesítése álljon marketingtevékenységed fókuszában, bármit is csináljon versenytársad. Ehhez kíván az eFLYR hozzájárulni. Ne bízd másra hirdetéseid kezelését, intézd magad! Az eFLYR-rel menni fog, hiszen egyszerű, és még az idődet sem rabolja.**

**Ha szívesen kipróbálnád, jelentkezz e-mail címed megadásával a** [**https://eflyr.hu**](https://eflyr.hu) **oldalon. Add fel első Google, Facebook vagy Instagram hirdetésedet az eFLYR-rel. Most ingyen!**

![Pinterest eflyr versenytársfigyelés facebook vállalkozás](/images/uploads/12_versenytars.jpg "Pinterest eflyr versenytársfigyelés facebook vállalkozás")
