---
layout: blog
language: hu
seo:
  browserTitle: Erre figyelj a Facebook és Google hirdetések elszámolásakor
  description: .
  keywords: >-
    Google hirdetés elszámolása, Facebook hirdetés elszámolása, hirdetések áfa
    vonzata
  title: Erre figyelj a Facebook és Google hirdetések elszámolásakor
author: Stifán Orsolya - Fülöp Olga
title: Erre figyelj a Facebook és Google hirdetések elszámolásakor
date: 2019-05-22T10:25:50.528Z
thumbnail: /images/uploads/szakértő-válaszol2.png
---
Ha még nem használtad a Google-t, Facebookot hirdetésre, mielőtt bármit is csinálnál, be kell állítsd a pénznemet elsők közt. Javasolt a HUF megadása, de mást is megadhatsz akár, viszont forint alapon talán könnyebben kalkulálsz, illetve a könyvelődnek is könnyebb lesz az élete. **És itt rögtön jön is a kérdés: el tudom számolni rendben a Google-nál és Facebooknál hirdetésekre költött összegeket?** Minden bizonnyal meg is válaszolod magadnak, hogy IGEN, hiszen még a számlát is le tudod tölteni, miért is ne. 

A "két nagy" így rendelkezik az áfa kérdésről:

Google

* [Áfainformációk](https://support.google.com/google-ads/answer/1704418?hl=hu&ref_topic=3119102)

Facebook

* [Az általam vásárolt Facebook-hirdetéseket terheli adó?](https://www.facebook.com/business/help/133076073434794?helpref=faq_content#)
* [Tudnivalók az általános forgalmi adóról (áfa)](https://www.facebook.com/business/help/155641834501332?helpref=faq_content#)
* [Az üzleti célú hirdetésvásárlásról](https://www.facebook.com/business/help/174335019291335?helpref=faq_content#)
* [Mi a helyzet akkor, ha nincs adószámom, vagy ha a vállalkozásom nem minősül áfaalanynak?](https://www.facebook.com/business/help/117115491706671?helpref=faq_content)
* [A Facebook-hirdetésekre vonatkozó nyugták áfatartalmának megtekintése](https://www.facebook.com/business/help/190161391031782?helpref=faq_content#)

Tiszta? Nem biztos. És ha az is, néhány dolgot nem árt átgondolnod, követni. Erről a néhány dologról kérdeztük [Fülöp Olgát, a Számpatikust](https://www.facebook.com/szampatikus/). Olga amellett, hogy kiváló szakember, közismert arról is, hogy közérthető nyelven, könnyen emészthető formában tudja átadni tudását a számviteli és adózási szabályokról. Rendszeresen publikál és szerepel TV csatornákon és konferenciákon is. De lássuk is rögtön válaszát!

**"A Facebook számlák** természetesen elszámolhatók, a NAV is ismeri és elfogadja őket.

Alapesetben ha bepipáljuk a hirdetési fiókunkban, hogy üzleti célból használjuk a hirdetéseket, akkor kapásból közösségi számlát fogunk kapni a Facebooktól, ami azt jelenti, hogy 0 áfával számlázza, tehát nekünk itthon a '65-ös bevallásba be kell vallani az áfát fizetendőként (és ha áfásak vagyunk, akkor betehetjük levonhatóként is), valamint még 'A60-as közösségi összesítő nyilatkozatot is kell róla adnunk.

Ha áfás vagy, akkor teljesen rendben van ez így, elszámolhatod nyugodtan a Facebook hirdetéseket vállalkozásodban. Természetesen akkor a vállalkozói bankkártyádhoz kösd a fiókot, és a könyvelődnek ne felejtsd el odaadni minden hónapban ezeket a számlákat is!

**Kinek nem éri meg akkor elszámolni?** A kis alanyi mentes vállalkozásoknak, akik mondjuk csak 5.000-10.000 Ft-ot hirdetnek el havonta Facebookon, és bőven van más típusú költségük. Miért? Mert ők bíbelődhetnek a fentebb már említett adminisztrációval havonta. Következő hó 20-ig kell ugyanis rendkívüli áfa bevallást és közösségi összesítő nyilatkozatot beadniuk. Persze, ha már nagyobb összegekről van szó, aminél nem engedhetjük meg, hogy ne számoljuk el költségként (pl. 50.000-100.000 Ft), ott számoljunk ezzel és az itthoni 27%-os áfával, amit még meg kell rá fizetni.

**TIPP**: Gyorsan nézd meg, hogy neked milyen számlákat is küldözget a Facebook, és a bejegyzés alapján (vagy a könyvelőd segítségével) döntsd el, hogy neked melyik éri meg jobban. Ha rájössz, hogy inkább az, hogy nem számolod el, akkor állítsd át “magáncélúra” a fiókodat és kösd a magánszemélyes bankkártyádhoz. Akkor áfával növelten fogod kapni a számlákat a jövőben, és automatikusan azt az összeget is vonják le a számládról. Ez 2015. január 1-je óta ígyis-úgyis 27%-al növelt összeg, tehát pénzügyileg ugyanott leszel, de legalább nem kell bíbelődnöd a plusz adminisztrációval, NAV felé való külön utalással.

A **Google-nél** nincs is választási lehetőség, ő csakis 0 áfás számlát küld, tehát mindenképpen bevallási teendőnk lesz vele!" 

Azaz ugye, hogy mégsem olyan egyszerű, van mit átgondolni azoknak, akik csak kisebb összeggel hirdetnek, a nagyobbaknak pedig teendőjük akad… 

Emiatt az eFLYR-t még jobban fogjátok szeretni: ha el akarjátok számolni költségként a hirdetésre költött összegeket, de nem akartok az adminisztrációval bíbelődni (ha magáncélúra állítanátok a fiókotokat, akkor meg ugye nem tudnátok elszámolni) és az eFLYR-rel hirdettek, magyar áfás számlát fogtok tőlünk kapni, amit könnyűszerrel elszámolhattok! Szuper, igaz?! **Még egy érv az eFLYR mellett!** 

**Ha te is szeretnéd vállalkozásodat hirdetni, de eddig valahogy nem vágtál bele, eljött a te időd: az eFLYR-rel pikk-pakk elkészítheted és feladhatod hirdetésed Google, Facebook vagy Instagram hirdetésként. Ha INGYENESEN ki szeretnéd próbálni az eFLYR-t, jelentkezz \*\****[**ITT!**](https://eflyr.hu)**\*\****

![Hirdess Facbookon, Google-on az eFLYR-rel!](/images/uploads/teszt.png "Próbáld ki az eFLYR-rel való hirdetést, most ingyen!")

- - -

- - -

![pinterest eflyr hirdetés elszámolás google facebook vállalkozás](/images/uploads/11_elszamolas.jpg "pinterest eflyr hirdetés elszámolás google facebook vállalkozás")
