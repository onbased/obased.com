---
layout: blog
language: hu
seo:
  browserTitle: 'eFLYR a kulisszák mögött '
  description: .
  keywords: 'eflyr, fejlesztés, hirdetés, marketing, vállalkozás'
  title: 'eFLYR a kulisszák mögött '
author: az eFLYR fejlesztőcsapata
title: 'eFLYR a kulisszák mögött '
date: 2019-01-23T14:35:15.437Z
thumbnail: /images/uploads/tesztelés-kezdődik.jpg
---
**eFLYR. Egy alkalmazás, mellyel elkészítheted céges e-szórólapodat, és azt azonnal fel is adhatod Google, Facebook, vagy akár Instagram hirdetésként, valamint online piacterünkön. Bővebben az eFLYR oldalán találhatsz ismertetőt arról, kinek is lehet jó ez az applikáció, ill. hogyan működik. Most nézzünk kicsit a kulisszák mögé!**

_\- Honnan jött az eFLYR ötlete?_

\- Az ötlet egy podcast meghallgatása után pattant ki a fejünkből, mely az automatizált marketing megoldásokról szólt. Ekkor a súlypont még főleg ezen a témakörön volt, később átalakult a jelenlegi megoldásra: az eFLYR-rel e-szórólapot lehet készíteni, melyet aztán fel is lehet adni Google, Facebook vagy Instagram hirdetésként, ill. online piacterünkön. Mindezt egyszerűen, gyorsan, hiszen saját tapasztalatból tudjuk, milyen sok macera van a hirdetések feladásával, beállítgatásával. Olyan terméket szerettünk volna alkotni, amit akár mi is szívesen használnánk.

_\- Mióta foglalkoztok az eFLYR-rel?_

\- A megvalósíthatósági tesztek és infrastrukturális próbálkozások már 2017 végén elkezdődtek. Ekkor kerültek kiválasztásra a technológiák, és megkezdődött a munka.

_\- Most mi történik, hol tartotok a fejlesztésben?_

\- Jelenleg az első kiadást teszteljük, amiben elérhető már a kezdeti összes funkció. Nagyon hasznos a belső bemutatókhoz és előnézetekhez, eleget tesz a legfontosabb követelményeknek, azonban labilis, és még nem érett meg a kiadásra. Ezt a verziót a felhasználók egy kiválasztott csoportjának adtuk ki tesztelési célból, egyelőre még nem a nagyközönségnek. A tesztelők bejelentik az általuk talált hibákat, és néha kisebb funkciókat is javasolnak, amiket szeretnének majd a végleges változatban látni. Az applikáció kinézete már emlékeztet a végső formára, de még korántsem végleges, valamint a funkciók is fejlődhetnek kis mértékben. Ezután a fázis után jöhet a nyílt béta fázis, immáron a nagyközönség számára. Ez a verzió még szintén tartalmazhat hibákat és kismértékben képlékeny is lehet (lásd új funkciók).

_\- Szoktak-e a jelenlegi fázisban a tesztelés során igazán nagy hibák kiesni? Mit vártok most?_

\- Azt gondoljuk, hogy hatalmas, koncepcionális hibák már nincsenek az alkalmazásban, de bosszantó dolgok még biztos elő fognak kerülni.

_\- Hányan tesztelnek most? Van-e valamilyen feltétele annak, hogy valaki teszteljen?_

\- A zárt teszt során maximum 10 fős, előre kiválasztott csapat végzi a tesztelést. Ez egy egészséges elegy, ami bennfentesekből (fejlesztők) és toleráns külsősökből áll. A termék ebben a fázisban még nem érte el a végső pompáját, ezért fontos, hogy olyan emberek férjenek csak hozzá, akik megértést tudnak mutatni egy nem végleges GUI, vagy még nem teljesen működő szolgáltatás iránt, és a lényeges hibákra tudnak koncentrálni.

_\- Meddig tart a teszt ideálisan?_

\- Amíg hibák vannak! - de viccet félretéve ez természetesen projektmérettől is függ. Minél hamarabb van “vége”, annál jobb. Terveink szerint tavasszal végzünk a belső tesztekkel.

_\- Mikor kezdődhet a nyílt teszt? Kikre számítotok, milyen emberek jelentkezzenek tesztelni?_

\- A nyílt tesztnek épp az a varázsa, hogy bárki jelentkezhet, aki úgy érzi, ki szeretné próbálni a terméket, vagy azt gondolja, a későbbiekben akár használni is tudná a vállalkozásában. Technikai okokból viszont csak egy bizonyos mennyiségű embert tudunk fogadni. Az előre fixált létszám miatt fontos tudni, hogy az inaktív tesztelőket egy bizonyos szabály szerint deaktiváljuk, és a helyükre új jelentkezőket engedünk be a listánkról. A nyílt tesztre a tavasz során kerülhet sor, de tesztelőnek már most lehet jelentkezni a <http://eflyr.hu> oldalunkon egy e-mail cím megadásával. Várunk!

![Pinterest, eflyr, fejlesztés, hirdetés, marketing, vállalkozás](/images/uploads/4_eflyr.jpg "Pinterest, eflyr, fejlesztés, hirdetés, marketing, vállalkozás")
