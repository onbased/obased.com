---
layout: blog
language: hu
seo:
  browserTitle: Online sajtófigyelés saját kezűleg? A Google Értesítővel még több is...
  description: .
  keywords: 'Google Alerts, Google Értesítő, sajtófigyelés, kulcsszavak, linképítés, SEO'
  title: Online sajtófigyelés saját kezűleg? A Google Értesítővel még több is...
author: Stifán Orsolya
title: Online sajtófigyelés saját kezűleg? A Google Értesítővel még több is...
date: 2019-09-14T19:56:49.913Z
thumbnail: /images/uploads/alert2.jpg
---
Az eFLYR egy olyan eszköz, amivel vállalkozásod online hirdetéseit készítheted el, saját magad, pikk-pakk. (Többet róla [\>>> itt találsz](https://eflyr.hu/)!) Hiszünk benne és rajongunk azokért a vállalkozói létet megkönnyítő megoldásokért, melyekhez nem szükséges különösebb szakértelem, sokszor csak józan paraszti ész, vagy egy kis affinitás ehhez vagy ahhoz. Ezúttal az online sajtófigyelést praktikusan megoldó eszközt mutatunk be neked. Mert hiszünk benne, hogy mindenkinek hasznos tud lenni, még ha vannak korlátai is. Fuss neki, megéri!

## **Mi az a Google Alerts?**

A Google Alerts egy olyan ingyenes eszköz, mely értesítést küld számodra e-mail fiókodba, ha olyan új tartalmakat indexel, térképez fel a Google, melyek tartalmazzák az általad előre megadott kulcsszavakat, kifejezéseket. Nem valósidejű, azaz nem akkor értesít, amikor az új tartalom éppen felkerült az adott oldalra, mert a Google-nak akár több napra is szüksége van az indexeléshez, azonban még így is igencsak friss információhoz jutunk segítségével. Ráadásul sokkal hatékonyabb, mintha te magad állnál neki és időről-időre elvégeznéd a keresést a számodra fontos kulcsszavakra. Plusz azokat az oldalakat is listázza, melyek amúgy akár a sokadik Google találati oldalra kerülnének, és te nem szentelnél neki túl nagy figyelmet, leginkább semennyit.
 Ez pontosan mit jelent? Lássuk csak...

## **Mire használd a Google Alertset?**

* **Kérj értesítést, ha felbukkannak a neten a számodra fontos név.** 

Ez lehet a

1. saját neved (vagy a vezetőséged egy tagjáé, kulcs munkatársaidé)
2. versenytársadé, 
3. márkád neve, termékkategóriád neve, 
4. a versenytárs márkájának a neve.

_Pl. Amikor elkezdtük az_ [_eFLYR_](https://eflyr.hu/) _bevezetését a magyar piacra, az első feladatok közt definiáltuk, hogy értesítést kérjünk, ha valahol említést tesznek a márkánkról!, hogy azonnal tudjuk, ha beszélnek rólunk!_

Mivel egy személy 1000 értesítést tud beállítani, így azt soha az életben nem fogod kihasználni… de néhány elemet érdemes felvenni. Például:

1. márkaneved+vélemények – elolvashatod a rólad szóló véleményeket
2. márkaneved+problémák – hogy a negatív visszhangot is lásd (és kezeld)
3. légy kreatív és gondold át, a te esetedben minek van értelme
   !

**_TIPP! álláskeresésre is kitűnően használható a Google Alerts! (Ha azt gondolod, ez téged nem érdekel, van, hogy mégis hasznos: pl. versenytársadról sokat elárulhat, ha keres egy adott szakembert.)_**

* **Tudj meg többet saját kulcsszavaidról!**

Nagyon egyszerűen: amit az emberek beírnak a keresőbe, azok lesznek a kulcsszavak. A céged sok másikkal versenyzik, hogy minél jobb helyezést érjen el a keresők találati listájában e kulcsszavak tekintetében. Az emberek hajlamosak csak az első néhány találatot megnézni, a második találati oldallal nem is igen foglalkoznak. Hogy hogy tudsz fizetett hirdetések nélkül a találati listában az élre kerülni, azzal a keresőmarketing foglalkozik, az angol megfelelő alapján a SEO bűvös szóra kell keressél, ha többet szeretnél erről megtudni, ha minél inkább ki szeretnéd használni az ebben rejlő lehetőségeket.

Ha a kulcsszavaidra kérsz értesítést, akkor megtudhatod, hogy mások hogyan használják ezeket a kulcsszavakat, ill. ötletekhez juthatsz tartalom készítéséhez.

Ha az iparágadban gyakran használt kifejezést adsz meg, nem maradsz le az újdonságokról!

**_TIPP! Használd a keresőknél használatos speciális jeleket. Pl.: idézőjelet pontos egyezés esetén!_**

* **Linképítésre is használhatod a Google Alerts-et!**

A linképítés nagyon egyszerűen arról szól, hogy az oldalunkra mutató linkek más, értékes oldalakról úgymond az oldalunk hitelességét és népszerűségét támasztják alá a keresők szemszögéből. Olyasfajta logika mentén, hogy az az oldal, melyre sok másik – lehetőleg elismertebb, nagyobb – oldalról mutatnak linkek, biztosan maga is nagyon hasznos lesz az érdeklődők számára, így a keresők előrébb rangsorolják.

Az értesítő segítségével ha megtalálod azokat a gyűjtőoldalakat, ahol a termékeddel foglalkoznak, már nyert ügyed van. 

Pl. tegyük fel, hogy lézernyomtatókat árulsz. Ha értesítést kérsz arra a kérdésre, hogy „milyen lézernyomtatót vegyek”, akkor mindig kapni fogsz a postaládádba értesítőt, amint megjelenik egy írás/fórum ezzel a címmel. És ha ügyes vagy, a megfelelő kommentet ott el tudod helyezni: ha szerencséd van, akár az oldaladra mutató linket, vagy legalább a név, amivel kommentelsz utaljon a cégedre (pl. e-mail címedet, márkanevedet vagy url-edet tartalmazza), légy kreatív! A példánál maradva és a Google-ba beírva ezt a kérdést, az első oldali találati listán jelenleg 
5 oldal is foglalkozott pontosan ezzel a kérdéssel, nem számítva ide a fizetett hirdetéseket: [1](<https://hup.hu/node/124618, https://forum.index.hu/Article/showArticle?t=9137719>), [2](https://prohardver.hu/tema/milyen_lezer_nyomtatot_vegyek/friss.html), [3](https://edigital.hu/blog/nyomtato-valasztas-milyen-nyomtatot-vegyek), [4](https://www.gazdasagosnyomtato.hu/2016/04/10/milyen-lezer-nyomtatot-vegyek), [5](https://gamepod.hu/tema/milyen_lezer_nyomtatot_vegyek/hsz_4051-4089.html),. Mindnél van lehetőséged beszúrni az utalást, linket a saját cégedre. És ha jönne új oldal, majd a Google Alerts szól neked!

**_Tipp! Azt is leellenőrizheted, hogy rendesen hivatkozzák-e az oldaladat tartalom átemelése vagy idézése esetén!_** 

## Mik a Google Alerts korlátjai?

Sok adatot sajnos kihagy, még a honlapok, blogok közül is, melyekről azt gondolnánk, hogy azokat biztosan teljes körűen pásztázza. Ennél sokkal nagyobb gond, hogy a teljes közösségi médiát kihagyja. A jó hír, hogy vannak más termékek is, nem csak a Google Alerts, csak sajnos ezek teljes funkcionalitás esetén már fizetősek, pl. a [Mention](https://mention.com/en/). 

## **Hogyan állítsd be?**

1. Menj a [Google Alerts/Értesítő](https://alerts.google.com) oldalára és írd be a számodra fontos kulcsszavakat vagy kifejezéseket, márkaneveket, neveket, stb.!
   (Az [eFLYR](https://eflyr.hu/)-re láthatod példánkat.)

![Google Alerts beállítása 1](/images/uploads/1.jpg "Google Alerts beállítása 1")

**_TIPP! Érdemes néhány elütéses kulcsszót is felvenni a listára!_**

2. Mielőtt létrehoznád első értesítésedet, kattints az „Opciók megjelenítésére” linkre! Itt a következőket tudod testre szabni:

![Google Alerts beállítása 2.](/images/uploads/2.jpg "Google Alerts beállítása 2.")

3. A kézbesítések időpontját és gyakoriságát is be tudod állítani itt:

![Google Alerts beállítása 3.](/images/uploads/3.jpg "Google Alerts beállítása 3.")

És kész is vagyunk, reméljük hasznosnak találtad és kihasználod a Google Alerts-ben rejlő előnyöket!

![pinterest eflyr online sajtófigyelés Google Alerts Google értesítő](/images/uploads/17_online-sajto.jpg "pinterest eflyr online sajtófigyelés Google Alerts Google értesítő")
