---
layout: blog
language: hu
seo:
  browserTitle: Mitől lesz sikeres a „back to school” kampányod?
  description: .
  keywords: 'back to school, vissza az iskolába'
  title: Mitől lesz sikeres a „back to school” kampányod?
author: Stifán Orsolya
title: Mitől lesz sikeres a „back to school” kampányod?
date: 2019-09-02T09:00:15.467Z
thumbnail: /images/uploads/mitől-lesz-sikeres-a-„back-to-school”-kampányod_.jpg
---
**Mi ez az egész, hogy tud az én cégem is részese lenni?**

„Back to school”, avagy vissza a suliba. 

Ezzel a névvel illetik nagyon gyakran azokat a kampányokat, melyekkel az iskolásokat és családjukat célozzák. Ezekben olyan termékeket hirdetnek, melyekre egy diáknak jellemzően szüksége lesz az év elején vagy év folyamán, jó tágan értelmezve azt: pl. egy kollégiumba költöző egyetemistának lehet, hogy egy vasalódeszka is releváns lehet ilyenkor. Úgyhogy ne gondold azt, hogy feltétlenül kimaradsz ebből a vásárlási hullámból. Ügyes kommunikációval ráébresztheted a célközönségedet, hogy igen, pont most van szüksége az általad kínált termékre, amikor te az iskolakezdési kampányban meghirdeted azt. (Ha sehogy sem tudod ehhez a tematikához kötni termékpalettádat, kicsit kibővítheted az iskolakezdés kifejezést. Ott rejlik benne például a kezdés, az újrakezdés lehetősége is. Az újrakezdés motívumához pedig majdhogynem minden terméket kötni lehet. Légy kreatív!)

**Mikorra időzítsem?**

Az USA-ban már augusztusban realizálódik a „back to school” kampányok nagy része, itthon valahogy az utolsó pillanatokra marad a vásárlás. A tanszereket és az iskolához szorosabban köthető termékeket augusztus utolsó két hetében szerzik be a családok. A tágabban kapcsolódó termékeket (pl. ruházat) akár a teljes szeptemberi hónapban lehet népszerűsíteni.

**Óriási a termékpalettám, hogy válasszam ki, hogy mit hirdessek?**

Az egyik legkönnyebb út, hogy megnézed, az előző évben hogy alakultak ebben az időszakban az eladásaid, mik voltak a népszerű termékek vagy termékkategóriák. (Divattermékek esetében azonban légy óvatos, ezek nagyon gyorsan változnak, egy éves távlat már túlságosan is hosszú időnek számít!)

A másik út, amivel már egy korábbi írásunkban is foglalkoztunk (lásd itt: [Hogyan szövegezzem hirdetésem? Milyen képet válasszak hozzá? A Google Trends segít...](https://blog.eflyr.hu/2019-08-08-hogyan-szovegezzem-hirdetesem-milyen-kepet-valasszak-hozza-a-google-trends-segit/)), hogy a Google Trends segítségével feltérképezed, mostanában mi mozgatja meg célpiacodat, milyen kulcsszavakra keresnek rá. Ezek lehetnek felkapott témák (pl. Verdák), termékújdonságok, de márkák is. Pl. ha írószereket forgalmazol, érdemes lehet kideríteni, melyik márkákból célszerű nagyobb készletet rendelni.

**Kit szólítsak meg: a szülőt vagy a diákot?**

Egy kutatás szerint (részleteket lásd [\>>> ITT](https://www.theshelf.com/the-blog/back-to-school-2016-sales-and-marketing-guide)) a szülők 59%-a azt vásárolja, amit a gyerekeik szeretnének. Amelyik termék „látszódik” a használat során, ott nagyon fontos, hogy használója, viselője „menő” legyen, így ezen termékkategóriák esetében erősebb a gyerekek befolyása. Ilyen például a ruházat, a lábbelik, hátizsákok/táskák, míg egy asztali lámpa kiválasztása lehet, hogy teljességgel a szülőre marad.

A „back to school” hirdetések zöme így a gyerekekhez/diákokhoz szól. Középpontjukban a diáklét valóságát érdemes szemléltetni. A amerikai Target például annyira fontosnak tartotta, hogy a lehető legjobban szólítsa meg a diákokat, hogy volt, hogy a teljes "back to school" kampányát is diákokra bízta:

<iframe width="560" height="315" src="https://www.youtube.com/embed/7qmf286pNkk" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

De akár meg is kérdezheted célcsoportodat, hogy ők mit szeretnének kapni „back to school” ajánlatként. Egy Facebook bejegyzésben például felteheted a kérdést, hogy válasszanak webshopodból/kínálatodból és nyereményjátékot kapcsolhatsz hozzá.

Ebben az időszakban a csomagajánlatok is jól működnek, ha nem az lebeg a szemed előtt, hogy a régóta porosodó raktárkészleted próbáld kisöpörni, hanem valós igényekre alapozottan összeállított csomagot raksz össze. Ennek egy verzióját tökéletesen alkalmazzák az USA-ban. Szintén a Targetnál lehet államra, majd iskolára szűrve, az évfolyamot kiválasztva a szükséges iskolaszereket könnyűszerrel megvásárolni a webshopban. De olyan üzlet is van, melynek elég az iskola által adott tanszerlista fotóját elküldeni és ők összeállítják a csomagot, és akár házhoz is szállítják!

**Mi legyen a képen, amin a terméket szeretném bemutatni?**

Ebben nincs semmilyen specialitása a „back to school” kampányoknak: a terméket ha bemutatod, legyen természetes környezetében vagy használat közben fotózva. Úgy a legkönnyebb elképzelni, hogy fog kinézni nálad. Az alábbi kép az IKEA katalógusból származik, nem hirdetés. Viszont vásárlóként ugye mennyivel jobban el tudod képzelni, hogy fog nálad kinézni a termék, mintha csak a csupasz fali íróasztalt látnád a képen? 

![IKEA íróasztal - példa termék bemutatásra](/images/uploads/ikea.jpg "IKEA íróasztal - példa termék bemutatásra")

(Tipp: Ez egy kép kiragadása a katalógusból, de ha hirdetésről beszélünk, eggyel jobb ötlet, ha embert is szerepeltetsz a képen!)

A hirdetésed elkészítésekor azonban sokkal több mindenre kell gondoljál. Egy korábbi írásunkban összegyűjtöttünk több támpontot is: [Hirdetéstől a vásárlásig csak 4 lépésben](https://blog.eflyr.hu/2019-04-08-hirdetestol-a-vasarlasig-csak-4-lepesben/). És ne feledd: hamarosan te magad is feladhatod hirdetésed az eFLYR-rel. Megjelennél a Google-on, Facebookon, Instagramon, de nem tudod hogyan fogj hozzá? Próbáld ki az eFLYR-rel! Nézz utána [\>>> ITT!](https://landing.eflyr.hu/)

**Még valami?**

Igen: ne csak eladni próbálj! Hasznos sulikezdős ötletek is nagy forgalmat generálnak, elköteleződést erősítenek. Erre remek példát hoz az Aldi. A sulikezdős ajánlatok oldalon a lap alján néhány témában hasznos írásokat gyűjtött össze:

![Aldi back to school írásai](/images/uploads/aldi.jpg "Aldi back to school írásai")

Neked is sikeres sulikezdést kíván az eFLYR csapata!

![Pinterest borító](/images/uploads/back-to-school.jpg "Pinterest borító")
