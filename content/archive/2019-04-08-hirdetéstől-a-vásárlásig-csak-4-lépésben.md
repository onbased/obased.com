---
layout: blog
language: hu
seo:
  browserTitle: Hirdetéstől a vásárlásig csak 4 lépésben
  description: .
  keywords: 'AIDA modell, hirdetések'
  title: Hirdetéstől a vásárlásig csak 4 lépésben
author: Stifán Orsolya
title: Hirdetéstől a vásárlásig csak 4 lépésben
date: 2019-04-08T21:12:28.680Z
thumbnail: /images/uploads/ads-architecture-buildings-802024.jpg
---
Sokan azt mondják, idejét múlt. Sokan azt mondják, jó alap, de kevés. Rendben, de mi ez?

Az A.I.D.A. tulajdonképpen egy betűszó, az alábbi összetevőkkel:

1. A, mint ATTENTION, azaz figyelemfelkeltés
2. I, mint INTEREST, azaz az érdeklődés felkeltése
3. D, mint DESIRE, azaz a vágy felkeltése
4. A, mint ACTION, azaz aktiválás vagy cselekvés.

Az AIDA tehát nem más, mint annak a modellje, milyen lépéseken megy keresztül leendő vásárlónk, ügyfelünk, míg valóban vásárlóvá, ügyféllé nem válik. Valljuk be, a négy pont triviálisnak tűnik, de rögtön azt is valljuk be, amikor ott állunk a feladattal, hogy elkészítsük cégünk hirdetését, bizony jó mankó, hasznos végiggondolni.

Az AIDA-ról először egy E. St. Elmo Lewis nevű reklámszakember írt, már az 1900-as évek legelején, sőt, egy névtelen cikkben már 1898-ban megjelenik. Igen ósdi a recept, és még mindig hasznos! Nézzük, mit takarnak az egyes betűk, kicsit részletesebben:

•	**A - ATTENTION – a figyelem felkeltése**

Nagyon fontos eleme ennek a pontnak, hogy a célcsoportunkra koncentráljunk. Nem kell, hogy mindenki felfigyeljen a hirdetésünkre, nekünk a célcsoportunk figyelme kell! Piackutatásból, korábbi tapasztalataink átgondolásával kell, hogy legyen egy bizonyos elképzelésünk arra nézve, mi ragadja meg célcsoportunk figyelmét. 

_„Sose az a lényeg, hogy milyen valami, hanem hogy tudnak-e róla.”_ Ugye milyen találó Dombóvári István mondása? Lehet terméked akármilyen hiper-szuper világújdonság, ha nem tudod rá felhívni a figyelmet…

Viszont nem csak arra kell figyelni, hogy a célcsoportunkra koncentráljunk, azt is át kell gondolni, hol jelenjen meg az a hirdetés. Offline, online? Facebook? Google Ads? Hol éred el a célcsoportodat? Hol figyel jobban rád? Hol fizetődik ki jobban?

A hirdetések formája ma már temérdek lehet. Képként jelenjen meg vagy videóban, szórólapon, újságban, esetleg valahogy másképp? Mind-mind tesztelendő… Sok online eszköz is rendelkezésedre áll, hogy segítsen ebben. Képeket például ha nem tudsz sajátot használni, több helyről legálisan letölthetsz, erről lásd korábbi írásunkat [\>>>itt](https://eflyr.hu/2019-03-21-30-ingyenes-keplelohely/) . De hirdetéseidet is megszerkesztheted több online programban. Ajánljuk figyelmedbe az eFLYR-t, mellyel nemcsak hogy el tudod készíteni hirdetésedet, azonnal fel  is adhatod azt Google, Instagram vagy Facebook hirdetésként nagyon egyszerűen. Érdemes kattintani és jelentkezni az ingyenes kipróbálási lehetőségre, [\>>>itt](https://eflyr.hu/)! 

A hirdetés címsora kritikus. Lássuk, mivel lehet a legjobban megragadni a figyelmet!

•	Kínálj valamilyen **hasznot, előnyt**! Pl. Legyen Ön a legszebb a következő partin!

•	Harangozz be valami **újdonságot**! Pl. Nálunk mindig megtalálja a legújabb Huawei  modelleket!

•	Koncentrálj célcsoportod **problémájára**! Pl. Rendszeresen eldugul szárítógépe szűrője és emiatt vizesek maradnak a ruhái?

•	**Szólítsd nevén** célcsoportodat, kínálj olyat, amit ő teljesen „rászabottnak” érez. Pl. Vezető óramárkák cégvezetőknek

•	Használj **kérdéseket**. Erről már írtunk [\>>> itt (KÉPEKKEL)!](< https://www.facebook.com/eflyr/photos/a.2134041413284305/2165970400091406/?type=3&theater>)

•	Légy **titokzatos, meglepő, kelts kíváncsiságot**! Erről is lásd korábbi írásunkat [\>>> itt](https://www.facebook.com/eflyr/photos/a.2134041413284305/2226489977372781/?type=3&theater)!

•	**Hivatkozz** egy közismert személyre, véleményvezérre, influencerre! Pl. Tudtad, hogy a magyar kézis lányok mivel védekeznek influenza szezonban?

•	A **sztorizós** hirdetés is működik, pl. Éppen indultunk nyaralni, amikor hirtelen eszembe jutott, hogy elfelejtettünk biztosítást kötni…

•	**Döbbents meg, provokálj**! Lásd erről egy korábbi írásunkat [\>>> itt (KÉPEKKEL)](https://www.facebook.com/eflyr/photos/p.2165966260091820/2165966260091820/?type=1&theater)! 

•	**Számok** a hirdetésekben: mert felfigyelünk rájuk, igen. Többet erről [\>>> itt (KÉPEKKEL)](https://www.facebook.com/eflyr/photos/a.2134041413284305/2165972046757908/?type=3&theater)!  

•	Használj **tagadást, tiltást** – körültekintően, olvass tovább erről [\>>> itt](https://www.facebook.com/eflyr/photos/p.2166934099995036/2166934099995036/?type=1&theater)! 

•	Adj egy ígéretet, hogy valamilyen **negatív esemény nem fog bekövetkezni**! Pl. A mi riasztóinkkal felszerelt házakba még sosem jutott be betörő

•	Az **ellentmondások** is kíváncsiságot keltenek. Az agy rögtön tudni akarja a „megoldást”. Pl. ha nem iszol alkoholt, a mi sörünket akkor is imádni fogod!

•	A **sürgető elem** hirdetésekben is egy örök klasszikus. Pl. Foglalja le szállását csak ma 70%-os kedvezménnyel! (Ha ezt alkalmaznád, egy nagyon fontos szabály is ide kívánkozik: az ilyen hirdetéseket nem hosszabbítjuk meg semmilyen szín alatt. Miért? Mert akkor hiteltelenné válunk a már meglévő ügyfeleink szemében.)

\> Ebben a fázisban a **Facebook hirdetések és a Google vizuális hirdetések** jól tudnak működni az online térben.

**•	I - INTEREST – az érdeklődés felkeltése**

Ha megvan a potenciális ügyfél, vásárló figyelme, kiszúrta hirdetésünket, elolvasta a címsort, a következő dolog, hogy felkeltsük érdeklődését.

A legfontosabb, hogy ilyenkor róla írjál, az ügyfélről, az ő problémájáról, semmiképp se saját magadat mutasd be (már 25 éve vagyunk a piacon vagy már öt termékünk közül is választhat, melyek közül kettő elhozta a kistermelők díját a … - ismerős? ). Ehhez jó, ha rendelkezel a fejedben egy képpel ügyfeledről (buyer persona) és megpróbálod a helyébe képzelni magad, hogy érezze, hogy hozzá szólsz, hogy valaki pont ővele foglalkozik. Szimpátiát ébresztesz benne, esetleg a szakértelmedet fogja értékelni. 

Azt nem árt magadban tudatosítani, hogy ha valaki az érdeklődés fázisában jár, megvan az esély arra, hogy szélesebb körben tájékozódik. Sőt, minél nagyobb értékű vásárlásról, költésről van szó, annál nagyobb a valószínűsége annak, hogy szétnéz az érdeklődő, mielőtt nálad esetleg eljut a vásárlásig. Elmegy az árösszehasonlító oldalakra, fórumokra, benéz a szaksajtó megfelelő oldalaira, illetve a termékkel foglalkozó Facebook csoportokba. Rákeres termékvéleményekre, letölti a használati útmutatókat, stb. Ugye érzed, hogy itt nagyon fontos dolgod van? Legyél jelen mindenhol, pozitív tartalommal…

\> Ebben a fázisban **gondolj a SEO-ra, a keresőoptimalizálásra, illetve a Google Ads keresési hirdetéseire**. A potenciális ügyfelek ugyanis a termékről, szolgáltatásról, mely problémájukra megoldást kínál, informálódni szeretnének, azaz ki kell találnod, melyek lesznek a keresési kifejezéseik, kulcsszavaik, és ezeket bizony birtokolnod kell az online térben. Gondold csak át, melyek lehetnek ezek és keress rá a Google-ban: szerepelsz az első találati oldalon? Fut rájuk aktuálisan hirdetésed?

**•	D - DESIRE - a vágy felkeltése**

Megvan a figyelem. Megvan az érdeklődés. Most kell eljutni odáig, hogy a leendő vásárló rájöjjön/megérezze, hogy szüksége van az általad kínált megoldásra.

Azaz a probléma felvázolása után következzék annak bemutatása, milyen jó is lenne, ha nem létezne az adott probléma többet. Itt az idő a megoldás prezentálására, és annak következményének szemléltetésére. A következmények ilyesmik lehetnek: biztonság, kényelem, szépség, nyugalom, stb. Kérdezd meg meglévő ügyfeleidet (piackutatás), szívesen elmesélik majd, hogy milyen következményeknek örültek a legjobban, hogy tudd, mire hegyezd ki a kommunikációt ezen fázisban.

Az érzelmekre hatunk, de az észérveket sem szabad mellőzni. A végső döntési pontnál egészen biztos, hogy a racionalitás valamilyen szintje is megjelenik. Itt már van helye a termékdíjaknak, utalásnak a technikai jellemzőkre, a cég megbízhatóságának felvillantásának. 

\> Az **exkluzivitás hangsúlyozása, időkorlát alkalmazása, annak leírása, hogy mi fog történni, ha az érdeklődő mégsem él az ajánlattal, vagy ideiglenes vonzó elem bevetése** (pl. árengedmény) mind vonzóbbá teszik az ajánlatot.

**•	 A - ACTION – aktiválás**

Leendő vevőd, ügyfeled kellőképpen fel van csigázva, tehát jöhet a konkrét ajánlatod! Mutasd meg, mit adsz a csomagban: milyen extrákat kínálsz, mit adsz a fő terméked/szolgáltatásod mellé. Ezek egyrészt plusz értéket nyújtanak (oda is írhatod, hogy mennyit), másrészt megnehezítik az összehasonlítást a versenytárs ajánlatokkal. Ezek után következhet az ár feltüntetése, és ami szintén nagyon fontos, a leendő vásárló felszólítása a vásárlásra. És ez nem vicc! Sokkal jobban teljesítenek ugyanis az online térben azok, akik az ajánlat mellé ki is írják, hogy „vásárolj most”, vagy „kattints ide, hogy a tied legyen!”, azaz egyértelműen megmondják, mit is csináljon a vevő (ezt cselekvésre való felhívásnak nevezzük, angolul CTA, azaz call to action.).

Azt gondolnánk, hogy ha minden stimmelt eddig, egyenes az út a vásárláshoz. De ez nem mindig igaz, különböző akadályok léphetnek fel. Előfordulhat, hogy a terméked már bekerült a vásárló kosarába, mégis meggondolja magát (kosárelhagyás). 

Az ok lehet például a vásárlási folyamat bonyolultsága, átláthatatlansága, átmeneti készlethiány, a megvásárolt áruhoz való hozzájutás nehézsége (pl. netes rendelésnél), a fizetésnél bizalmatlanság (pl. csak netes fizetést ajánlasz fel, és ismeretlen pénzügyi szolgáltatóhoz irányít át az oldal), stb. 

\> Ha magas a nemvásárlók aránya, mindenképpen érdemes feltárni az okokat, sőt, **időnként a teljes vásárlási útvonalat végignézni. Ezt nem csak az online térben tudod megtenni, de itt mára már a webergonómia is** szerteágazó ismeretekkel rendelkezik és jelentős eredményeket tud felmutatni.

Legközelebb az AIDA modell korlátairól is ejtünk néhány szót.

A leírtakat az eFLYR-rel készített hirdetéseidnél máris alkalmazhatod. Ismerd meg, hogy számodra milyen előnyöket nyújt az eFLYR. Az biztos, hogy praktikussága mindenkinek időt takarít meg. Próbáld ki: készítsd el hirdetésedet és rögtön publikáld is Facebook, Instagram vagy Google hirdetésként – INGYEN. Jelentkezz itt [\>>> Kipróbálom az eFLYR-t!](https://eflyr.hu/)

![Pinterest eflyr hirdetes aida vállalkozás](/images/uploads/10_hirdetestol-vasarlasig.jpg "Pinterest eflyr hirdetes aida vállalkozás")
