---
layout: blog
language: hu
seo:
  browserTitle: >-
    COVID-19 gazdasági hatásai, miben különbözik más világ méretű válságoktól és történik velünk?
  description: .
  keywords: 'covid19, gazdaság, elemzés'
  title: >-
    COVID-19 gazdasági hatásai, mi történik velünk, elemzés
author: Papp Albert
title:  COVID-19 várható gazdasági hatásai, miben más ez mint a 2008-as válság?
description:  2008 alapjaiban rengetett meg pár szektort, mi várható most a COVID-19 alatt és után?
date: 2020-03-30
thumbnail: 
---

A 2008-ban kirobbant - a nagy gazdasági világválság óta a legjelentősebbnek tartott - gazdasági válság egy globális pénzügyi krízisből alakult ki. Előzménye az amerikai másodlagos jelzáloghitel-probléma vagy amerikai jelzáloghitel-krízis (a sajtónyelvben subprime-válság) az Amerikai Egyesült Államok ingatlan- és bankszektorából 2006 végén kiindult, változó intenzitású pénzügyi katasztrófa, amely más országokban is éreztette a hatását.

!["graph"](https://editorial.azureedge.net/miscelaneous/graph-636337258728328543.PNG)

Ahogy az a fenti grafikonból is jól látszik a GDP visszaesés a fejlett nyugati országokban 2008 és 2010 között egyszámjegyű volt, majd egy relatív erős konjunktúra következett.

Ha ez volt modern korunk második legjelentősebb gazdasági krízise, mit várhatunk a COVID-19 okozta helyzettől?

Mivel a járványnak még igencsak az elején járunk, így csak az eddig látható tőzsdei események, részvény árfolyamok és gazdasági folyamatok alapján tudunk becslésekbe bocsátkozni. Az viszont már most relatív jól látszik, hogy egy nagyon jelentős gazdasági lassulás várható. Szinte az egész világon egy mély recesszióval kell a közeljövőben számolni, hiszen ezúttal a kereslet és a kínálat egyszerre zuhant be. Ennek megfelelően az utóbbi mint egy 8 év dekadens konjunktúrájától várhatóan egy időre el kell búcsúznunk. 

Az a kérdés, hogy az aktuális reálgazdasági folyamatok miként gyűrüznek tovább a tőkepiacra? Az MSCI globális tőzsdéket összefoglaló indexe alapján a részvényáraknál már most is igen komoly visszaesés látható. 

![msci index](https://investors-corner.bnpparibas-am.com/wp-content/uploads/2020/03/Gr1_EN.png)

A grafikon a világ legnagyobb vállalatainak átlagos árfolyamváltozásait mutatja be a globális részvénypiacokon az elmúlt időszakban. Az múlt hónapban átlagosan 20-30%-ot vesztettek ezen vállalatok az értékükből. Ez nem meglepő, hiszen a tőzsdei árfolyamok a következő időszakban mindig a befektetők részéről várt vagy feltételezett, cégek által várhatóan realizálandó profitnak megfelelően alakulnak. Ezek a kilátások érthetően nem adnak okot túlzott optimizmusra.

Az alapvető különbség 2008-hoz képest ma az, hogy anno csak egy két szektort érintett a válság, ellenben a COVID-19 iparágak sorát fektette két vállra. Ezen vállalkozások leállásából adódó problémák pillanatok alatt fognak végig gyűrűzni a gazdaságban. Gondoljunk a hitelezési folyamatokra. Ezekben a „háborús” időkben az államok és jegybankok feladata lesz, hogy mentsék ami mentehő. A Magyar Nemzeti Bank év végéig  a bankoknak meghirdetett fizetési moratórium kérése is egy azon lépések közü amivel a helyzeten szeretnének javítani. Az még ugyan nem egyértelmű, hogy ez a kérés a tőketörlesztés vagy csak a kamattörlesztés felfüggesztését érintené az egyes vállalkozások esetében, de mindenképpen egy fontos lépés a helyes irányba.

Ahhoz hogy megértsük miért fontos ez, vegyük gyorsan át mi történt a legtöbb vállalkozással Magyarországon.

A legtöbb kis- és középvállalkozás bevétele szinte egyik napról a másikra közel nullára esett vissza, miközben a költségei jelentősen nem változtak, hiszen továbbra is fizetniük kell az alkalmazottaikat, hiteleiket, bérletidíjaikat stb.

Az ország fontos érdeke lenne, hogy ezek a cégek átvészeljék az előttünk lévő 1, 2 akár 6?? hónapot, hiszen egy tönkrement céget újra beindítani sokkal több pénz és energia lenne mint erre az időre életben tartani. Első lépésnek üdvözlendő a hitelekkel kapcsolatos moratórium tervezet, de ugyan ilyen fontos lenne, hogy az állam a dolgozók bérének is egy szabad szemmel jól látható hányadát átvállalja.

Ez utóbbi megvalósulása véleményünk szerint elkerülhetetlen lépés, és reményeink szerint a kormány gőzerővel dolgozik a lehetséges megoldásokon.

!["covid"](https://images.unsplash.com/photo-1584461800203-e8b0a2fd55ca?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=850)

Egy másik lényeges különbség 2008-hoz képest, hogy a korábbi világméretű válságok relatív lassan alakultak ki. Időt hagyva a cégeknek az átalakulásra, reagálásra. Ezzel ellentétben a jelenlegi krízis villámcsapás szerűen  jelentkezett, így erre még a legkomolyabb gazdasági elemzőkkel rendelkező óriásvállalatok sem tudtak megfelelően felkészülni. Mondhatni, mindenkit váratlanul ért... Az egyedüli reménysugár, hogy - ha a kínai példából indulunk ki - a válság várhatóan 2-3 hónapon belül jelentősen enyhülni fog. Feltételezve persze, hogy az egyes területek vissza fertőződését alacsony szinten tudjuk tartani.

Ezért lenne fontos, hogy a tavasszal remélt járvány enyhülés minél hamarabb bekövetkezzen.

Mindenkinek jó egészséget és kitartást kívánunk a nehéz időkben is.

A következőkben olyan tippekkel és ötletekkel jelentkezünk, amelyek segítségével partnereink és ügyfeleink hasznosan tölthetik a jelenlegi kényszerpihenőt, és akár előnybe kerülhetnek a versenytársakkal szemben.


