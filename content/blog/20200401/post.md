---
layout: blog
language: hu
seo:
  browserTitle: >-
    COVID-19 gazdasági hatásai, miben különbözik más világ méretű válságoktól és történik velünk?
  description: .
  keywords: 'covid19, gazdaság, elemzés'
  title: >-
    COVID-19 gazdasági hatásai, mi történik velünk, elemzés
author: Papp Albert
title:  COVID-19 várható gazdasági hatásai, miben más ez mint a 2008-as válság?
description:  2008 alapjaiban rengetett meg pár szektort, mi várható most a COVID-19 alatt és után?
date: 2020-03-30
thumbnail: 
---

A 2008-ban kirobbant gazdasági világválság a nagy gazdasági világválság óta a legjelentősebbnek tartott gazdasági válság, mely az ezt megelőző globális pénzügyi válságból alakult ki. Előzménye az amerikai másodlagos jelzáloghitel-válság vagy amerikai jelzáloghitel-válság (a sajtónyelvben subprime-válság) az Amerikai Egyesült Államok ingatlan- és bankszektorából 2006 végén kiindult, változó intenzitású pénzügyi válság, amely más országokban is éreztette a hatását. 

!["graph"](https://editorial.azureedge.net/miscelaneous/graph-636337258728328543.PNG)

Ahogy az fenti a grafikonból is jól látszik a GDP visszaesés a fejlett nyugati országokban 2008 és 2010 között egyszámjegyű volt, majd egy relatív erős konjunktúra következett.

Mivel a járványnak még igencsak az elején járunk, így az eddig látható tőzsdei események, részvény árfolyamok és gazdasági folyamatok alapján tudunk csak becslésekbe bocsátkozni. Az már most relatív jól látszik, hogy egy nagyon jelentős gazdasági lassulás várható. Szinte az összes érintett országban ennek megfelelően mélységes recesszióval kell számolni, hiszen ezúttal a kereslet és a kínálat egyszerre zuhant be. Ennek megfelelően az utóbbi mint egy 8 év konjunktúra dekadens éveitől várhatóan egy időre el kell búcsúznunk. 

Az a kérdés hogy ezen reálgazdasági folyamatok tőkepiaci tovább gyűrűzése még milyen piaci károkat fog okozni? Az MSCI globális tőzsdéket összefoglaló indexe alapján már most is igen komoly a visszaesés. 

![msci index](https://investors-corner.bnpparibas-am.com/wp-content/uploads/2020/03/Gr1_EN.png)

A grafikon a világ legnagyobb vállalatainak átlagos árfolyamváltozásait mutatja be a globális részvénypiacokon az elmúlt időszakban. Az elmúlt egy hónapban átlagosan 20-30%-ot vesztettek ezen vállalatok az értékükből. Ez nem meglepő, hiszen a tőzsdei árfolyamok mindig a következő időszakban a befektetők réazéről várt vagy  feltételezett cégek által realizálandó profitnak megfelelően alakulnak.

Az alapvető különbség 2008-hoz képest ma az, hogy anno csak egy két szektort érintett a válság, ellenben a COVID-19 világméretű járvány egymásra épülő iparágak sorát fektette két vállra. Egymásra épülő vállalkozások leállásából adódó problémák pillanatok alatt fognak végig gyűrűzni a gazdaságban. Gondoljunk csak ezekre az egymásra épülő hitelezési folyamatokra. Ezekben a „háborús” időkben az államok és jegybankok feladata lesz, hogy mentsék ami mentehő. A Magyar Nemzeti Bank év végéig  a bankoknak meghirdetett fizetési moratórium kérése is egy ezen lépések közül. Az még ugyan nem egyértelmű, hogy ez a kérés a tőketörlesztés vagy csak a kamattörlesztés felfüggesztését érintené az egyes vállalkozások esetében, de mindenképpen egy fontos lépés a helyes irányba.

Ahhoz hogy megértsük miért fontos ez, vegyük gyorsan át mi történt a legtöbb vállalkozással Magyarországon.

A legtöbb kis- és középvállalkozás bevétele szinte egyik napról a másikra közel nullára esett vissza, miközben a költségei jelentősen nem változtak, hiszen továbbra is fizetniük kell az alkalmazottaikat, hiteleiket, bérletidíjaikat stb.

Az ország alapvető érdeke lenne, hogy ezek a vállalkozások átvészeljék az előttünk lévő 1, 2 6?? hónapot, hiszen egy tönkrement céget újra beindítani sokkal több pénz és energia mint erre az időre életben tartani. Első lépésnek üdvözlendő a hitelekkel kapcsolatos moratórium tervezet, de ugyan ilyen fontos lenne, hogy az állam a dolgozók bérének is egy szabad szemmel jól látható hányadát átvállalja.

Ez utóbbi véleményünk szerint elkerülhetetlen lépés, és reményeink szerint a kormány gőzerővel dolgozik a lehetséges megoldásokon.

!["covid"](https://images.unsplash.com/photo-1584461800203-e8b0a2fd55ca?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1652)

Egy másik alapvető különbség 2008-hoz képest, hogy az és a korábbi világméretű válságok relatív lassan alakultak ki. Ezzel ellentétben a jelenlegi vállság villámcsapás szerűen  jelentkezett, ennek megfelelően erre még a legkomolyabb gazdasági elemzőkkel rendelkező óriásvállalatok sem tudtak megfelelően felkészülni. Mondhatni, mindenkit váratlanul ért. Az egyedüli reménysugár, hogy - ha a kínai példából indulunk ki - a válság várhatóan 2-3 hónapon belül magától megoldóik. Feltételezve hogy az egyes területek vissza fertőzöttségét megfelelően alacsony szinten tudjuk tartani.

Ezért lenne fontos hogy tavasszal remélt járvány enyhülés minél hamarabb bekövetkezzen.

Mindenkinek jó egészséget és kitartást kívánunk a nehéz időkben.

A következőkben olyan tippekkel és ötletekkel jelentkezünk, amik segítségével partnereink és ügyfeleink hasznosan tölthetik a jelenlegi kényszerpihenőt.


