---
layout: blog
language: hu
seo:
  browserTitle: >-
    Krízis manag
  description: .
  keywords: 'COVID19 krízis, vállakozás teendői, merre tovább'
  title: >-
    Facebook hirdetés elkészítése
author: Papp Albert
title:  Mit tegyél cégvezetőként COVID19 időszakban?
description: Mihez kezdjünk a jelenlegi helyzetben? Mire érdemes figyelni az üzleti döntéseinknél? Hogyan tovább? Itt az idő átértékelni mivel akarunk foglalkozni? Ezeket a kérdéseket próbáljuk érthetően de szakmai hitelességgel megválaszolni.
date: 2020-05-15
thumbnail: 
---

Ahogy a piac a járvány hatására elhagyta a kvázi stacionárius állapotát, tipikusan két dolog történhetett a vállalkozásoddal: vagy szinte nullára esett vissza a forgalom, vagy az egekbe szökött a kereslet egyes termékek iránt, kifosztva a teljes raktárkészletet. Ezekből a jelekből azonban felesleges trendeket kiolvasni, ezek a válság átmeneti jelenségei, cégvezetőként abból, hogy rövid ideig megnőtt a kereslet például az élesztő iránt, nehéz hosszútávú terveket szőni, és hisszük hogy jelenleg nem is érdemes.

Jogosan merülhet fel tehát a kérdés, hogy mire koncentráljunk jelenleg kis vagy középvállalat irányítója ként?

!["CEO"](../bman.jpg)


## Tekintsünk ajándékként az átmeneti szünetre!
 
Az egyik legértelmesebb dolog amit tehetünk, hogy körbenézünk a cégünknél, melyek azok a munkálatok amelyek a mindennapos stressz közepette eddig mindig a szőnyeg alá lettek seperve?

Tapasztalatunk szerint a legtöbb ügyfelünknek (és Nekünk magunknak is!) mindig van mit fejlődni a következő pontokban:

1. Honlap, webshop rekonstrukció
2. Termékfejlesztés
3. SEO (Optimalizáció, Kutatás, Blog vagy egyéb tartalmak) 
  
Véleményünk szerint most van itt az idő, hogy felkészüljünk arra az időszakra, amikor a fogyasztás újra megjelenik majd. Ne legyenek illúzióink, az elmúlt évek brutális konjunktúrája nem fog perceken belül visszatérni, de fontos megértenünk, hogy minden krízisnek, vagy piaci változásnak vannak nyertesei és vesztesei. Ennek megfelelően, lesznek olyan területek, ahol vállalkozóként továbbra is boldogulni fogunk, a mi feladatunk az, hogy élesre fent jól karbantartott szerszámokkal várjuk ezt az időszakot. 

Pont ezeket a eszközeinket (például a honlapunk!) tudjuk most, hogy végre van idő, rendbe tenni. Vegyük a fáradtságot és gondoljuk át a termékeinken mit és hol lenne érdemes fejleszteni a versenyképesség megőrzése érdekében. Sok ügyfelünk próbál meg különböző hack-ek és trükkök segítségével eredményt elérni a kereső motor optimalizáció során. Véleményünk szerint ez nem a megfelelő stratégia a tartós hosszútávú sikerhez! A mesterséges intelligencia jelenlegi fejlettsége (például a Google-nél...) bőven van már azon a szinten, hogy ezeket a temporális előnyöket csak nagyon rövid ideig tudjuk majd élvezni. Hosszútávon nem fogunk túljárni a gépek eszén.  A SEO esetében valljuk, hogy csak a tudatos és minőségi tartalom építés hozhat tartós igazi sikert. Mindig lesznek kalandorok, akik vér és könny helyett gyors sikert ígérnek, de ne hagyjuk elcsábítani magunkat. Kezdjünk el akár már ma minőségi tartalmakat gyártani!

!["CEO"](../cyclone.jpg)

A SEO és amit érdemes tudni róla

A kereső motor optimalizáció egy annyira komplex és érdekes téma, hogy szerintünk bőven megér egy külön misét. Ennek megfelelően jövő héttől indítunk egy SEO blog sorozatot, ahol bemutatjuk a cégünknél alkalmazott technikákat, folyamatokat egy konkrét esettanulmányon keresztül.

Addig is mindenki használja ki az időt, le a rozsdával a gépekről, szerszámokról, készüljünk fel az új menetre, mert egyet ígérhetünk rázós lesz!

