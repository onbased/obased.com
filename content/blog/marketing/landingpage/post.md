---
layout: blog
language: hu
seo:
  browserTitle: >-
    Miért legyen landing page-ünk?
  description: .
  keywords: 'Facebook, landing page, marketing, hirdetés, követők, like'
  title: >-
    Miért fontos, hogy legyen saját landing page-ünk?
author: Papp Albert
title:  Miért fontos, hogy legyen saját landing page-ünk?
description:  Mi is az a landing page (vagy landoló oldal), miért van rá szükség amikor már eleve rendelkezünk egy webáruházzal, illetve milyen feltételeknek kellene ideális esetben megfelelnie?
date: 2020-06-22
thumbnail: 
---

## Mi is az a landoló oldal?
A landoló oldalaknak nevezzük azokat az oldalakat, amelyekre a látogatók valamilyen külső forrásból (például e-mailből, keresőből, vagy egyéb helyről) érkeznek. Szigorúan véve ezek alapján egy webáruházban gyakorlatilag bármi lehet landoló oldal. Maga a főoldal, egy tetszőleges kategória- vagy termékoldal, akár egy szöveges tartalom is. A lényeg, hogy rendelkezzen saját, egyedi URL-el, hogy a látogatókat oda lehessen közvetlenül irányítani.

A landoló oldal kifejezést legtöbbször a marketingesek emlegetik, hiszen számukra van óriási jelentősége, hogy egy-egy hirdetésre, ha rákattint a látogató, milyen oldalra, vagy másképp fogalmazva, milyen landoló oldalra kerül.

A hatékonyságot nézve egyáltalán nem mindegy ugyanis, hogy például egy terméket ábrázoló bannerre kattintva a webáruház főoldalára, egy kategóriaoldalra vagy magára a termékoldalra érkezünk.

Sőt, a legtöbb esetben célszerű a hírdetésünkhöz passzoló egyedi ajánlatunknak megfelelő landoló oldalt létrehozni.


## Miért érdemes egyedi landoló oldalt készíteni?

Erre a válasz roppant egyszerű: egy egyedileg létrehozott landoló oldal jobban teljesít, mint a webáruház bármely másik oldala. Hogy ezt lássuk csupán azt kell megvizsgálnunk, hogy mi egy-egy oldalnak a célja.

Egy termékoldalnak például értelemszerűen az, hogy eladjuk az adott terméket. Ha ebből a szempontból vizsgálunk meg egy termékoldalt, akkor jól láthatjuk, hogy egy ide érkező látogató milyen sok linkre kattintva távozhat a termékoldalról (s ezáltal megfoszt bennünket alapvető célunk elérésétől). Már akár azzal is, hogy megnéz egy másik terméket, vagy egy ajánlatot.

Azt szokták mondani, hogy egy átlagos oldalon túl sok a zaj, a zavaró tényező, ami ronthatja a konverziót (célunk teljesülését). Cikkünkben sorra vesszük, mi is pontosan az a landoló oldal, miért és hogyan érdemes egyedi landoló oldalt készíteni. Emellett gyakorlatias tippeket adva megmutatjuk, milyen feltételeknek kell megfelelnie egy érkező oldalnak, hogy a hirdetéseinkből kihozhassuk a maximumot!

Visszakanyarodva az előző kérdéshez, azért érdemes egyedi landoló oldalt létrehozni, mert ezáltal eltávolíthatunk minden zavaró tényezőt, hogy csakis az általunk elérni kívánt célra fókuszálhassunk.

Egy tökéletes landoló oldal esetén az oldalra érkező látogatónak csupán két választása marad: Azonnal távozik az oldalról / visszanavigál az előző oldalra. Végrehajtja az általunk elvárt cselekvést. Olyan cselekvést, ami lehet egy termék kosárba tétele, egy ajánlat kérése, egy tanulmány letöltése, feliratkozás a hírlevélre stb.

Hogyan érdemes egyedi landoló oldalt készíteni?
Ebben segítségünkre lesz a marketingesek által kedvelt ***AIDA*** modell.

Az AIDA egy négy részből álló modell; egy mozaikszó, mely angol szavak kezdőbetűjéből áll.

Tulajdonképpen azt foglalja össze, hogy hogyan is kellene egy hirdetési folyamatnak kinéznie. Az alábbiakból tevődik össze:

### ***A*** ttention – a figyelem felkeltése – az első lépés. 

Fel kell keltenünk a látogató figyelmét. Ezt megtehetjük egy facbook hirdetéssel, poszttal vagy valamilyen képi elemmel, szöveggel is.


### ***I*** nterest – az érdeklődés felkeltése – a második lépés. 

Ha a látogató figyelme már a miénk – pontosabban az oldalé – akkor meg kell ragadni az érdeklődésüket is. Alább egy klasszikus érdeklődés felkeltésére alkalmas rész található:

!["Grab interest"](../interest.png)


### ***D*** esire – a vágy felkeltése. 

Az érdeklődő ember vágyát könnyebb felkelteni. Itt kell meggyőznünk arról, hogy a landoló oldal tartalmára, azaz maga a kampányra, vagy promócióra a látogatónak szüksége van.

Ez szinte minden esetben az előnyök kihangsúlyozását jelenti s pl. a termék árának jól látható megjelenítése, azt is hozzátéve, hogy az mennyivel olcsóbb/szebb/jobb.


### ***A*** ction – a cél elérése, a cselekvés – 

A vágy sikeres felkeltésével már csak egy dolgunk maradt: elérni, hogy a látogató a lehető legkevesebb erőfeszítéssel elégíthesse ki a most felkeltett vágyát. Ugyanis ha nem kínáljuk neki tálcán a lehetőséget, hogy ezt megtegye, máris elvesztettük.
Éppen ezért az oldalakon az egyik legszembetűnőbb elemnek pontosan az aktiválásra szolgáló részeknek kell lenniük.  (Gondoljunk bele, hogy miért a kosárba gomb tűnik ki mindig egy termékoldalon).

!["action"](../action.png)


Igazán egyedi és hatékony landoló oldalt készíteni összetett feladat, de mindenképp érdemes időt és energiát szentelni rá, ha szeretnénk a landoló oldalunk hatékonyságát növelni.

Ha felkelltette cikkünk az érdeklődését és Ön is szeretné hirdetéseit landing page-ek segítségével lebonyolítani kérem keressen fel minket az info@onbased.com címen. Szívesen segítünk!


