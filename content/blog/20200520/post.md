---
layout: blog
language: hu
seo:
  browserTitle: >-
    Krízis manag
  description: .
  keywords: 'SEO, alapok, áttekintés'
  title: >-
    Google SEO bevezetés, alapok
author: Papp Albert
title:  4 pont hogy megértsük mi is az a SEO?
description: Aki a digitális marketinget komolyan veszi nem mehet el szó nélkül a SEO mellett. Mi is a SEO, miért van rá szükségünk és hogyan lehetünk még jobbak benne?
date: 2020-05-20
thumbnail: 
---

Ha nem teljesen értjük miről is szól a SEO, vagy bizonytalanok vagyunk avval kapcsolatban, hogy miért fontos minél jobb teljesítményt nyújtanunk a SEO világában. Segítségünkre lehetnek a következő 4 kérdésre adott válaszok:

## 1. Vajon fontos forrásai a kereső motorok a honlapunk forgalmának? Megéri egyáltalán bíbelődnünk honlapunk keresőbarát kialakításával, optimalizációjával?

Ahhoz, hogy ezt jobban megértsük látogasson el mindenki bátran a similarweb.com oldalra! Ez egy roppant hasznos (nem mellesleg ingyenes!) marketing analízis oldal, nézzünk is utána mit tudunk kideríteni például az www.udemy.com oldalról amely leginkább online tananyagok értékesítésével foglalkozik. 

!["Udemy stats"](../udemy.png)

Ahogy az az ábrán is jól látszik, az oldal teljes forgalmának több mint 20%-a (!!!) a keresőmotoroktól jön! Gondoljunk csak bele ez majdnem 29 millió érdeklődő (potenciális ügyfél) aki önszántából egy fillér beruházás nélkül érkezik el az oldalra. Különösen megdöbbentő ez az adat, ha mellé rakjuk, mennyi embert tud átlagosan a szociális térből (Facebook, Instagram, Twitter, stb.) becsalogatni a cég: mindösszesen 7% azaz körülbelül 8 millió embert. Mondanunk sem kell hogy mekkora marketing budge-t kell bevetni 8 millió ember elcsábításához a Facebookon... Ennek a tükrében még jobban becsülendő a keresőmotorok által ingyen biztosított majd 30 millió... 

Persze mondhatjuk, hogy ezeket a számokat kis- és középvállalkozásként mi soha nem fogjuk tudni elérni, ami valószínűleg igaz is, de itt az arányok a fontosak. Nekünk is érdemes arra törekednünk, hogy a Facebook által oldalunkra látogató embermennyiség 3-4 szeresét irányítsa hozzánk a Google és ez nekünk egy fillérünkbe sem fog kerülni.

Ha valaki még mindig bizonytalan lenne, nézze meg a böngészőjében az elmúlt időszakban felkeresett oldalakat (a válalhatatlan site-okat most ne keressük fel újra :) ), és készítsen egy rövid statisztikát hányszor látogatott el a google.com oldalra. (A szerző esetében ez körülbelül napi 20-25 alkalom a szerk.). 


## 2. Miért olyan értékes a kereső motoroktól hozzánk áramló forgalom? Miért értékesebb ez a forgalom mint a Facebook-ról honlapunkra érkező?

Három okból különösen értékes a Google felöl weblapunkra irányuló forgalom. Először is ha egy potenciális ügyfél megnyitja a kereső oldalát és egy termékre rákeres akkor:

1. Magától érdeklődik egy termék vagy szolgáltatás után
2. Egy konkrét terméket vagy szolgáltatást szeretne
3. Valamint most kell neki
   
Amikor valaki megnyitja a Facebok-ot a fenti három cél nélkül érkezik a felületre. Teljesen mások a motivációi, legfeljebb a barátaira ismerőseire kíváncsi, illetve ha véletlenül bele is botlik egy érdekesebb hirdetésbe, lehetséges, hogy nincs is ténylegesen ideje vele foglalkozni. Ezzel nem lebecsülni akarjuk a Facebook marketing erejét (sőt ellenkezőleg, annak is megvan a maga létjogosultsága lásd korábbi cikkeinket), csak szeretnénk rávilágítani mennyivel egyszerűbb lenne a keresőmotorok felöl érkezőket becsatornázni az oldalunkra. Olvasóink közül már biztosan sokan próbáltak marketing kampány segítségével embereket fogyasztásra ösztönözni, így tudhatják miről beszélünk... Nem gondolom, hogy ez a pont további magyarázatot igényelne.

## 3. Hogyan működnek a keresők?

Ahhoz, hogy sikeresek legyünk a SEO optimalizálás terén, célszerű megértenünk, hogyan is működnek a keresőmotorok általában.

Vélhetőleg sokan elgondolkodtak már azon, hogy mi alapján rendezi sorrendbe a találatokat a Google, ha rá keresünk valamire? Erre a kérdésre a korrekt válasz az hogy, ezt egészen pontosan, csak a Google fejlesztők tudják :), de a rendező elvek közül a két legfontosabb a relevancia és referencia. 

A keresőbe írt kifejezéshez tartozó legrelevánsabb (ahhoz passzoló) oldalakat fogjuk megkapni, azok közül is elsősorban lehetőleg a legmagasabb minőséggel (referenciákkal) rendelkező lapokat. Egy lap minőségét (több egyéb dolog mellett) a rámutató linkek számából (hivatkozások), látogatottságából, ismertségéből és például abból, hogy a  domain neve mennyire illeszkedik a keresendő kifejezéshez,  próbálja a Google lemérni.

Ha tehát van egy domain nevem feketeszamurajalakuwcillatositoktatabanyan.hu néven, és valaki fekete szamuráj alakú WC illatosítót keres Komárom-Esztergom megyében, jó eséllyel az elsők között lehet az oldalunk. Ennek megfelelően egy jó doamin név megszerzésével viszonylag gyors eredményt lehet elérni, de az hogy minden termékünkre külön domain-t regisztráljunk nyilvánvalóan nem lehet fenntartható megoldás.


## 4. Mi a Google CTR (click-through rate) és legfőképpen miért fontos ez nekünk?

A click-trough rate-et leginkább kattintási aránynak fordíthatjuk, és azt határozza milyen arányban kattintanak rá az oldalunkra a felhasználók megjelenésenként.

Nem véletlenül szeretne mindenki a Google listáján a találatok közül az első lenni, mert aránytalanul több kattintást visz el az első oldal a többihez képest. Arról nem is beszélve, hogy a felhasználók kevesebb mint a harmada jut el az első 10 találat utáni eredményekhez. Ha megpróbáljuk megkeresni a legjobb vezetéknélküli fejhallgatót jelenleg ezt a listát kapjuk a Googletól:

!["goolge search"](../ranking.png)

Fontos megértenünk, hogy statisztikailag kimutatható módon a kattintások 31% az első találatra fog esni, és az 5. helyezettre már épp csak a kattintások 5% esik.

Most, hogy megértettük az SEO fontosságát, és azt hogy miért lenne fontos, hogy a termékeink vagy szolgáltatásainkra való keresések esetén minél előrébb végezzünk,  a  következő cikkünkben megmutatjuk, hogyan mérjük az eredményességét a saját SEO tevékenységünknek. Illetve ismertetjük milyen több mint 20 pontot tartalmazó akciótervvel szoktuk ügyfeleink SEO ügyeit kézbe venni.



