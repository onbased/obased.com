---
layout: blog
language: hu
seo:
  browserTitle: >-
    10 ötlet, hogy hatékonyabb legyél a munkádban és a mindennapokban – így
    növeld saját produktivitásodat!
  description: .
  keywords: 'hatékonyság, produktivitás'
  title: >-
    10 ötlet, hogy hatékonyabb legyél a munkádban és a mindennapokban – így
    növeld saját produktivitásodat!
author: Stifán Orsolya
title:  10 ötlet, hogy hatékonyabb legyél a munkádban és a mindennapokban – így növeld
  saját produktivitásodat!
description: Különösen a home office-ban nem gyakorlott versenyzőknek jöhet jól pár praktikus tanács!
date: 2020-03-22
---
Észrevetted már magadon, hogy reggel is fáradt vagy, amikor kipihenten kellene ébredjél? Hogy egész nap úszol, jobbra-balra kapkodsz? Hogy megőrjít, amikor sokadik nekifutásra sem tökéletes, amin dolgozol? Hogy folyton megakasztanak a munkában? Hogy már megint bevállaltál valamit, ami miatt még sokat fog fájni a fejed? Hogy egyszerre több dologgal próbálsz foglalkozni és még büszke is vagy rá? Hogy inkább készítesz még egy kávét, de akkor is dolgozol, amikor legszívesebben pihennél egyet? Hogy nem is tudod, utoljára mikor sikerült sportolni egy jót és mindig találsz kifogást, hogy miért nem mozogtál már megint? 

Ha a kérdések zöménél bólogattál, olvasd el listánkat és gondolkodj el rajta. Ha nem is érted a kérdéseket, akkor nincs dolgod ezzel a bejegyzéssel és egyben gratulálunk!

!["girl working"](https://images.unsplash.com/photo-1562071707-7249ab429b2a?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=850&q=80)



Íme a 10 ötlet a hatékonyabb munkavégzéshez:

1. **Alakíts ki egy energizáló reggeli rutint!** – hogy reggel hogy érzed magad, alapvetően meghatározza, hogy indulsz neki a munkának. Alakíts ki egy olyan „menetrendet”, ami számodra a legjobb. Igyál vizet, készíts smoothie-t, meditálj, sportolj, olvass könyvet – mindegy hogyan, a lényeg, hogy nálad működjön, töltsön fel energiával és jóérzéssel vágj bele a napba!
2. **Készíts ’tennivalók’ listát!** – Jó, ha minden napod úgy kezded, hogy átgondolod, aznap mit szeretnél elvégezni és erről már előző nap megírod a listád, ami aztán a nap során végig a szemed előtt van. Ha kész vagy egy elemmel, kihúzod a listáról, hogy lásd a haladást. Munkavégzésed elején ajánlott a legnagyobb kreativitást igénylő legfontosabb feladatot előre venni, hiszen a nap elején még van energiád, és mivel a feladat kreativitást igényel, élvezni fogod, ill. ha készen vagy vele, tudni fogod, hogy a legfontosabb feladatodat már le is tudtad, jöhetnek a „nemszeretem” és/vagy kevésbé fontos dolgok. A tervezésnél az is fontos, hogy az időt is meghatározd a feladat mellé, hogy mennyi idő szükséges a feladat elvégzéséhez. Így látni fogod, ha nagyon „elszöszölsz” valamivel, segít, hogy tartsd a fókuszt munkádban, illetve szimplán azt is látni fogod, reális-e az aznapi terved.
3. **Ha valamibe belekezdesz, vidd végig!** – sok időt elvesz, ha újra és újra elő kell venni egy feladatot, mert félbeszakítottad az elvégzését. Pl. az e-mailek: ha elolvastál egy a-mailt, azonnal válaszolj is rá, ne tedd el későbbre. Ugyanis ha később megint elővennéd, megint el kellene olvasd, újból elkezdene az agyad a válaszon járni, mint elsőre is, amikor nem foglalkoztál vele – hát nem jobb azonnal kipipálni? Sokan tervezetten szakítanak időt arra, hogy az e-mailjeiket megválaszolják, és nem néznek rá folyamatosan a bejövő levelekre. Pl. napi kétszer 20 percet „engedélyeznek maguknak”, amikor megnyitják postaládájukat, vagy megnézik pl. a közösségi oldalaikat és közben tudatosan nem foglalkoznak ezekkel. Rengeteg idő megspórolható!
4. **Törekedj rá, de ne akard mindig csak a tökéleteset nyújtani!**  - rengeteg idődet elveszi! Egy vállalható, de nem tökéletes verzióval is jobban megéri elindulni, mint sokkal később egy tökéletessel – ami mint tudjuk, szintén nem lesz tökéletes, maximum közelebb áll hozzá…
5. **Ne hagyd, hogy a figyelmedet elterelje bármi is az aktuális munkádról!** – ugye könnyű mondani? Pedig meg lehet oldani! Bejön egy kolléga egy bonyolultabb kérdéssel, amit azonnal meg kellene oldani? Ha nem sokkal fontosabb számodra is, mint a munka, amin éppen aktuálisan dolgozol, közöld vele, hogy éppen benne vagy valamiben, és megkeresed, amint ráérsz.
6. **Tanulj meg nemet mondani!** – az időd véges, nem pazarolhatod olyan dolgokra, melyek nem visznek közelebb személyes céljaidhoz! Ezt mindenki hajlamos elfelejteni, azonban ha tudatosan figyelsz erre, óriási mértékben növekedhet hatékonyságod.
7. **Hagyj fel azzal, hogy egyszerre több dologra figyelsz!** – Sokan büszkék arra, hogy képesek egyszerre több irányba figyelni. És bizony a túléléshez ez egy kedvező adottság, azonban evolúciósan erre csak vészhelyzetben volt szükség. Ha valaki folyamatosan több dologra figyel egyszerre, az kimerítő, másrészt nem tud olyan szinten reagálni mindegyikre, mintha külön-külön foglalkozna velük.
8. **Ha megteheted, akkorra időzítsd a legfontosabb munkákat, amikor teljességgel oda tudsz rájuk figyelni!** – különfélék vagyunk: van, aki a reggeli órákban tud a legjobban a munkájára koncentrálni, van, aki este; itt sincs univerzális recept.
9. **Foglalkozz egy kicsit magaddal!** – hogy jól érezd magad a bőrödben. Ez lehet edzés, olvasás, egy nagy, kényeztető fürdő – bármi, amivel a testedet és lelked, szellemed kényezteted és karban tartod. Azt gondolod, hogy ez pont elveszi az időt a munkától, igaz? Tévedés! A magadra fordított idő sokszorosan megtérül!
10. **Aludj jól!** – Van, aki szerint egy felnőtt embernek is legalább napi 7 óra alvásra van szüksége ahhoz, hogy megőrizze egészségét, energiával telve induljon a napja. Mások azt állítják, jóval kevesebbel is beérik. És vannak a pacsirták, és éjjeli baglyok, márpedig állítólag az éjfél előtti alvás ér a legtöbbet… Aludj este úgy, ahogy neked jól esik, csak ne vonj el időt a pihenéstől, hagyj magadnak időt regenerálódni! 
