---
layout: blog
language: hu
seo:
  browserTitle: >-
    Facebook hirdetés
  description: .
  keywords: 'Facebook hiredetések, Facebook Pixel'
  title: >-
    Facebook hirdetés elkészítése
author: Papp Albert
title:  Facebook hirdetés mire érdemes figyelnünk?
description: Szinte mindenki fel tud adni egy hirdetést a Facebookon, így felmerülhet a kérdés, hogy miért foglalkozunk akkor mi most ezzel a témával? Az internet hemzseg a különböző segédanyagoktól, de a tapasztalatunk az, hogy az ördög itt is a részletekben rejli. Ennek megfelelően szeretnénk megmutatni, hogy megítélésünk szerint melyek azok a minimális beállítások, amivel érdemes nekilátni egy Facebook hirdetésnek.
date: 2020-05-07
thumbnail: 
---

A kísérletünk idejére egyik partnerünk rendelkezésünkre bocsájtotta a webshopját. Az, hogy milyen termékeket próbálunk értékesíteni a webshopunkban, most a cikk szempontjából lényegtelen, az itt bemutatott technikák szinte minden bolt esetében alkalmazhatóak. 


## Egy tipikus Facebook hirdetés élettörténete
 
A legegyszerűbb ha megbízunk egy erre szakosodott marketing ügynökséget (pedálul az OnBased Group Kft.-t :) ), a hirdetésünk elkészítésével, de természetesen magunk is kézbe vehetjük a dolgokat. Gondoljuk át a kreatív elkészítése előtt, milyen kampányt szeretnénk indítani, ütközik-e esetleg a Facebook hirdetési szabályzatával a tervezett reklám, mi lesz a célközönségünk, hogyan szeretnénk megszólítani őket, mekkora költségkeretet célszerű beállítani és így tovább. Ha minden paramétert átgondoltunk és beállítottunk, elkészíttethetjük a hirdetésünk kreatív anyagát és már csak a Facebook "áldását" kell megvárni hogy ráengedhessük a kampányunkat a világra.

Tapasztalatunk szerint a legtöbb ügyfél, ha maga adja fel a hirdetését nem szokott A/B tesztet beállítani, holott a Facebook marketing gépezet erre lehetőséget kínál a célközönségünk vagy akár a kreatív tartalmunk tekintetében is. Ez gyakorlatilag azt jelenti, hogy két verzió tudunk a hirdetésünkből párhuzamosan futtatni, ezzel megadva magunknak a lehetőséget, hogy a jobban teljesítővel dolgozzunk később tovább.

Tipikus hiba még, hogy a Facebook Pixel szolgáltatás bekapcsolását is el szokták mulasztani egyesek. Ezzel komoly információs hátrányba kerülve a kampány végén. Nézzük meg mire is jó (többek között) a Facebook Pixel.

Egy forgalom típusú kampány végén a következő információk állnak tipikusan a rendelkezésünkre Facebook Pixel nélkül:


!["Facebook Pixel disabled"](../pixeloff.png)

Az ábrából kiderül, hogy mindkét verziója  a hirdetésünknek körülbelül ugyanannyiszor jelent meg ("A" hirdetésünk 3314 alkalommal jelent meg 2553 különböző embernek, míg a "B" verziója a kampánynak 3405 alkalommal volt látható 2653 egyéni felhasználó képernyőjén). "A" esetben 55 embert sikerült úgy felcsigáznunk hogy a Facebook hirdetésünkre kattintva végül is el látogatott a webshopunkba, míg a "B" változatban 67 felhasználó landolt a boltunkban. Mindez 2780 forintunkba került hirdetés típusonként, azaz összesen 5600 Forintot költöttünk (kerekítve). 

Felmerülhet a kérdés, hogy vajon jó-e ez nekünk?

!["questionmark"](../question.jpg)

Persze annak lehet örülni, hogy 5600 forintért 122 embert (potenciális vevőt!) csalogattunk a honlapunkra, magyarul 46 forintot kellett fizetnünk egy lehetséges vásárlóért, de a bennünk lakozó közgazdásznak ez vélhetően kevés... Honnan tudom meg, hogy megérte-e ez a 5600 forint??? 

Két hírünk van, egy jó és egy rossz... A jó hír, hogy erre való a Facebook Pixel, hogy ezt ki tudjuk deríteni, a rossz hírünk pedig az, hogy ezért sajnos tennünk kell valamit, és nem utólag, hanem még a hirdetés elindítása előtt! 

Első körben be kell injektálnunk a Facebook Pixel forráskódját a webshopunkba. Erre a legtöbb bolt nyújt lehetőséget, vagy  Google Tag Manager-en keresztül, vagy egyéb formában. Ha felkészítettük a shopot, nincs más hátra mint igazi vérbeli „horgászként” várni a kapást. A kampány végén a következő adatok birtokában, már sokkal jobban megtudjuk ítélni, vajon érdemes volt-e hirdetnünk.

!["Facebook Pixel enabled"](../pixelon.png)

Ahogy az a fenti táblázatból is jól látszik, mind két verziója a kampányunknak 2-2 vásárlót hozott, akik "A" esetben 29 210 Ft-ot "B" esetben 27 940 forintot költöttek a webshopunkban. A kölcsönkapott bolt profit rátájának ismeretében (60%), most már könnyedén meg tudjuk válaszolni érdemes volt-e hirdetnünk.

57 150 * 0.6 = 34 290 HUF bevételünk származott a boltból, és ehhez 5600 forint marketing költség tartozott.

A fenti adatok vgalósak, nem a képzeletünk szüleménye. Megérte a hirdetés? Szerintünk nem kérdés :).

!["Facebook Pixel enabled"](../money.jpg)

