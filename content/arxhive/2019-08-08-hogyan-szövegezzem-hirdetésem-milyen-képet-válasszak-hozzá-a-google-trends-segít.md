---
layout: blog
language: hu
seo:
  browserTitle: Google Trends 1
  description: .
  keywords: 'hirdetés, Google Trends, kulcsszó, keresőkifejezés, témakörök'
  title: >-
    Hogyan szövegezzem hirdetésem? Milyen képet válasszak hozzá? A Google Trends
    segít...
author: Stifán Orsolya
title: >-
  Hogyan szövegezzem hirdetésem? Milyen képet válasszak hozzá? A Google Trends
  segít...
date: 2019-08-08T09:08:50.478Z
thumbnail: /images/uploads/teszt3.jpg
---
Szeretnéd a neten, pl. a Google keresőben vagy a Google partner oldalain meghirdetni szolgáltatásodat, hogy addicionális forgalmat generálj. Rengeteg kérdésre kell válaszolj magadnak, mire eljutsz a hirdetésig. Az egyik legfontosabb, hogy mi legyen a tartalma ahhoz, hogy felkeltsd vele a figyelmet. Ennek kiderítéséhez rendelkezésünkre áll egy nagyszerű ingyenes eszköz, a **Google Trends**.

Tegyük fel, hogy van egy kis fodrászatod - de más iparágakra is kitűnően fog működni! 

Vajon mi lesz az, ami a legjobban érdekli potenciális ügyfélköröd, amire a legtöbben kapják fel fejüket egy fodrászat hirdetése láttán?

Ha megnyitod a Google Trends-et, bal oldalt fent találsz egy hamburger menüt. Kattints csak rá, és válaszd ki a ’Felfedezés’ menüpontot. A szűréssel el lehet kicsit játszadozni, állítsd be pl. Magyarországot és időtávnak az elmúlt 90/30/valahány napot. A **baloldali listában** az országos **top témaköröket** találod, **jobb oldalon** pedig a **konkrét keresési kifejezések toplistáját**. Választhatsz, hogy miszerint rendezed ezeket: **a)** **népszerűség** szerint, vagy inkább azokat a találatokat néznéd meg, melyek az elmúlt időben a **b) legnagyobb növekedést produkálták**. 

![Google Trends Felfedezés](/images/uploads/google-trends_1.jpg "Google Trends Felfedezés")

Akár azon is elgondolkozhatsz, hogy innen esetleg van-e olyan kifejezés, mely köthető a te üzleti tevékenységedhez. Ha igen, arra kattintva további részleteket találsz és akár fel is használhatod.

Ha itt nem találtál semmilyen jó ötletet, kattints a szűrési lehetőségek közül arra, hogy ’Minden kategória’ és válaszd ki a **’Szépség és fitnesz’**-t (hiszen ugye most fodrászatunk van, de böngéssz nyugodtan saját iparágadnak megfelelően) és nézd meg a kapott listát, népszerűség szerint. Válaszd ki azt, mely a te profilodba vág (lent, a lista alján tudsz a nyíllal tovább lapozni). 

![Google Trends kategória találatai](/images/uploads/google-trends_2.png "Google Trends kategória találatai")

Kifejezések között a ’frizurák’, ’hajak’ voltak népszerűek ebben az időszakban, mely egy fodrászat számára releváns (nem látszódik a jobb oldali oszlopban, csak lapozáskor, amit a kis nyíllal lehet megtenni), témakörként pedig a ’haj’ volt népszerű. Ez utóbbira kattintva kiderül, melyek a témakör legnépszerűbb keresési kifejezései (haj, hajak, rövid haj, hosszú haj, szőke haj).

És lépegethetünk tovább a kapcsolódó témakörökben is (baloldali oszlop): szőke, frizura, ombré hajfestés, barna haj, stb.

Máris írhatod a listádat azokból a szavakból, kifejezésekből, témakörökből, melyekre valóban nyújtasz szolgáltatást. És még egy: tovább szűkítheted még területi alapon, megyei szintre is – csak előfordulhat, hogy így nem lesz elég adat és nem kapsz találatot. 

Végül a számodra is megfelelő pár elemű listádat egyenként írd be **összehasonlítás céljából** a **’keresőkifejezés hozzáadása’** helyre. Öt kifejezést, szókapcsolatot tudsz egyszerre összehasonlítani és figyelj arra, hogy azonos szinteken hasonlíts össze, pl. kifejezést ne hasonlíts össze témakörrel – bár erre az eredménynél figyelmeztetést is kapsz, ha mégis megtennéd. Lássunk egy lehetséges összehasonlítást!

![Google Trends keresőkifejezés hozzáadás](/images/uploads/google-trends_3.png "Google Trends keresőkifejezés hozzáadás")

Csak a játék kedvéért: ezt az eredményt összehasonlíthatjuk azzal, amit logikusan elgondolnánk egy fodrászatról: hirdessen hajvágást, hajfestést, úgyis azt vennék igénybe a vendégek. Ráadásul sokkal konkrétabb igényt fejeznek ki. Ha azonban szeretnénk egy szélesebb kört megszólítani, akik valamilyen új frizurát szeretnének és még nem tudják, hogy azt vágással, festéssel, beszárítással, stb. érik el, érdemesebb lenti eredmény alapján a 'frizura' kifejezésre koncentrálni, hiszen sokkal nagyobb keresést eredményezett.

![Google Trends 4](/images/uploads/google-trends_4.png)

Van még egy további lehetőségünk: a képeknél is megnézhetjük a kategória népszerűségét. Hogy tudjuk, milyen kreatívot válasszunk. Itt a kevesebb adat miatt lehet, hogy csak a témakörre kapunk adatot, keresési kifejezésre nem, vagy nagyobb időintervallumot kell választanunk. (A jobboldali szűrésnél lehet képre szűrni ’**Képkereső**’ menüpont választásával.)

![Google Trends Képkereső eredményei](/images/uploads/google-trends_5.png "Google Trends Képkereső eredményei")

Így már nagyjából tudni is fogod, hogy fodrászként mit hirdess mostanság: 

* a szövegben, és főleg kulcsszóként! a frizura szó használata jó ötlet, esetleg a rövid haj, 
* a képen pedig egy rövid, szőke hajú személyt érdemes szerepeltetni. 

Amikor az eFLYR-rel készíted hirdetésed és elakadnál, hogy milyen képet válassz ingyenesen rendelkezésedre álló képbankunkból és hogyan szövegezed hirdetésed, jusson eszedbe a Google Trends! Apropó, feliratkoztál már, hogy kipróbáld az eFLYR-t? Gyere, érdemes élni a lehetőséggel!

[\*\*\* IGEN, SZERETNÉM INGYENESEN KIPRÓBÁLNI AZ eFLYR-T, HIRDETÉSEIM ELKÉSZÍTÉSÉRE! \*\*\*](https://landing.eflyr.hu)

(Mi történik, miután megadtad e-mail címed? Amint elérhetővé válik az eFLYR, azonnal értesítünk e-mailben, hogy kipróbálhasd ingyenesen.)

![Pinterest eflyr Google Trends vállalkozás hirdetés](/images/uploads/14_google-trends.jpg "Pinterest eflyr Google Trends vállalkozás hirdetés")
