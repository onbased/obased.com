---
layout: blog
language: hu
seo:
  browserTitle: '30+ ingyenes képlelőhely '
  description: .
  keywords: >-
    képek hirdetéshez, képlelőhelyek, 30+ képlelőhely, képbank, Creative
    Commons, public domain, royalty free
  title: '30+ ingyenes képlelőhely '
author: Stifán Orsolya
title: '30+ ingyenes képlelőhely '
date: 2019-03-21T09:25:13.488Z
thumbnail: /images/uploads/kép1.png
---
Sokszor szükséged lehet képekre céges kommunikációd során. Blogbejegyzéshez, Facebook bejegyzéshez vagy akár hirdetéshez is. Nem mindenki van azonban tisztában azzal, hogy az interneten talált képek bizony nem szabadon felhasználhatóak. Még a Pinterestről sem, és sokszor főleg onnan nem… A Google képkeresője már más tészta, itt ugyanis van lehetőséged megszűrni a képeket. Ha a Képkeresőben az Eszközök menüpontot választod (keresősáv alatt jobbra), megjelennek további lehetőségek a keresősáv alatt, melyek közül a „Felhasználási jogok” pontot ha kiválasztod, máris szűkítheted a találatot.

![Google képkereső - felhasználási jogokra szűrés](/images/uploads/google.png "Google képkereső - felhasználási jogokra szűrés")

Egy gyors kitérő: fordított keresést is tudsz a Google Képek segítségével végezni: ha pl. kíváncsi vagy egy kép forrására vagy arra, hol jelent még meg az adott kép, egyszerűen le tudod ellenőrizni: a Google Képeket kiválasztva a fényképezőgép ikonra ha kattintasz a keresősávban, lenti állapotot kapod, amibe vagy „drag & drop”-pal beilleszted a képet, amire kíváncsi vagy, vagy a linkjét megadod és máris kapod a találatokat. (Másik hely: https://tineye.com). Innen azt tudod leszűrni, hogy az általad választott képet milyen sokan használták még fel, esetleg ha saját képről van szó, akkor leellenőrizheted, hogy jogosulatlanul nem használja-e valaki.

![Keresés kép alapján](/images/uploads/google2.png "Keresés kép alapján - Google")

De vissza a képek szerzéséhez! Amikor a felhasználhatóságukról írnak egy-egy oldalon, általában háromféle utalást találhatsz erre – és most maradjunk az angol megfelelőknél, hiszen angol nyelvű képlelőhelyeket fogunk bemutatni:

* Creative Commons licensz
* Public domain
* Royalty free.

Anélkül, hogy pontos jogi leírást adnánk ezekről, csak néhány szóban „konyhanyelven” tisztázzuk ezeket. 

A _Creativ Commons_ egy nonprofit szervezet, mely az ingyenes tartalmak megosztásának igyekszik szabályozott kereteket adni. Nagyon sok képmegosztó oldal használja a Creative Commons licensz besorolásait, melyekről itt találsz angol nyelvű összefoglalót: [Creative Commons](https://creativecommons.org/licenses/). Nagyon fontos, hogy a Creative Commons nem kompatibilis a magyar szerzői jogi szabályozással!

A _public domain_ alá eső tartalmak a szabad hozzáférésű tartalmak, melyeknél jellemzően már lejárt a védelmi idő vagy valami más okból használhatók fel szabadon. 

A _royalty-free_ képek jogdíjmentesnek fordíthatók, ami viszont nem jelenti azt, hogy ingyenesek is lennének. Általában egy egyszeri díjat kell fizetni a használatért, ami után a kép már korlátlanul felhasználható. 

A legfontosabb, hogy mielőtt felhasználsz egy, az internetről letöltött képet, tájékozódj a felhasználás feltételeiről. Az adott oldal mindig részletes tájékoztatást közöl erről. Van, hogy korlátozás nélkül, akár üzleti célra is felhasználhatsz egy képet, olyan változtatásokat eszközölve rajta, amilyet csak akarsz, de van olyan is, hogy csak blogbejegyzéshez használhatsz egy képet, és nem manipulálhatod, sőt, a kép készítőjét, valamint a forrást is fel kell tüntesd.

A következő lista olyan oldalakat tartalmaz, melyek igen tág teret adnak a felhasználásnak. Ha valamilyen korlátozás van, azt az adott kép letöltésénél is jelzik a részletes leírásokon túl. (Pl. ha fel kell tüntetni a kép tulajdonosát.) Ne feledjétek mindig ellenőrizni, hogy mit tehettek a képpel és mit nem. (A tiltásokat is sok helyen explicit leírják: pl. milyen témához nem használhatod fel a képet, vagy hogy nem módosíthatsz rajta, nem értékesítheted tovább, stb.)

**30+ ingyenes képlelőhely ábécé sorrendben**:

[ALBUMARIUM](http://albumarium.com)

[BURST (SHOPIFY)](https://burst.shopify.com) 

[DESIGNERPICS](http://www.designerspics.com) 

[FANCYCRAVE](http://fancycrave.com) 

[FLICKR](https://www.flickr.com/) 

[FOTER](https://foter.com) 

[FREEIMAGES](https://www.freeimages.com) 

[FREEPIK](https://www.freepik.com) 

[GOODFREEPHOTOS](https://www.goodfreephotos.com) 

[GRATISOGRAPHY](https://gratisography.com) 

[IMAGEBASE](http://imagebase.net) 

[IMCREATOR](http://imcreator.com) 

[ISOREPUBLIC](https://isorepublic.com) 

[KABOOMPICS](https://kaboompics.com) 

[LIFEOFPIX](https://www.lifeofpix.com/) 

[MMSTOCK](https://mmtstock.com) 

[MORGEFILE ](https://morguefile.com)

[NEGATIVESPACE ](https://negativespace.co)

[PEXELS ](https://www.pexels.com)

[PHOTOPIN ](http://photopin.com)

[PICJUMBO ](https://picjumbo.com)

[PICOGRAPHY ](https://picography.co)

[PIXABAY ](https://pixabay.com)

[PUBLICDOMAINPICTURES ](https://www.publicdomainpictures.net)

[RGBSTOCK ](http://www.rgbstock.com)

[SPLITSHIRE ](https://www.splitshire.com)

[STOCKFOOTAGEFORFREE ](https://www.stockfootageforfree.com)

[STOCKSNAP ](https://stocksnap.io)

[STOCKVAULT ](https://www.stockvault.net/)

[UNSPLASH ](https://unsplash.com)

Néhány gyűjtőhely, melyek több képlelőhelyen keresnek egyszerre:

[EVERYSTOCKPHOTO](http://www.everystockphoto.com)

[LIBRESTOCK ](https://librestock.com)

[SEARCHCREATIVECOMMONS ](https://search.creativecommons.org/)

[SPLASHBASE](http://www.splashbase.co) 

Persze a legbiztosabb mindig, ha „fizetős” képet használsz vagy ha saját képet használsz fel. Akkor nem érhet meglepetés. 

Az eFLYR-rel ha hirdetést készítesz, felhasználhatod saját képedet vagy ingyenes képbankunkból is választhatsz. Így biztos lehetsz benne, hogy nem ér meglepetés! Gyere, készítsd el első hirdetésed az eFLYR-rel, most ingyenesen! [\>>> Kipróbálom az eFLYR-t! <<<](https://eflyr.hu/)

![Pinterest, eflyr, képek hirdetéshez, képlelőhelyek, 30+ képlelőhely, képbank, Creative Commons, public domain, royalty free](/images/uploads/7_képes.jpg "Pinterest, eflyr, képek hirdetéshez, képlelőhelyek, 30+ képlelőhely, képbank, Creative Commons, public domain, royalty free")
