---
layout: blog
language: hu
seo:
  browserTitle: Nagy Black Friday kisokos
  description: .
  keywords: 'Black Friday, Fekete Péntek, akció, árakció, kedvezmény'
  title: Nagy Black Friday kisokos
author: Stifán Orsolya
title: Nagy Black Friday kisokos
date: 2019-11-26T09:35:47.320Z
thumbnail: /images/uploads/blackfriday.jpg
---
## Mi az a Black Friday?

A Black Friday elnevezés állítólag onnan származik, hogy a veszteséget termelő cégek a pirosból, azaz a veszteségből ekkor lépnek át a fekete, azaz nyereséges zónába. A kiskereskedelmi cégek egy részére igaz is, hogy bevételük nagy részét az év utolsó felében realizálják (pl. gondoljuk a játékiparra). Történetileg egy USA-beli „hagyományról” van szó, mégpedig a hálaadás ünnepéhez van köze, mely november harmadik csütörtökére esik. Ezután, egyetlen éjszaka alatt váltanak át a boltok a pulykás-hálaadós kínálatról karácsonyira. Gyakran az emberek ilyenkor 4 napos ünnepet tartanak, így már másnap, fekete pénteken készek arra, hogy a boltokat megrohamozzák, ekkor kezdődik a karácsonyi időszak a kiskereskedelemben. 

## A Black Friday Magyarországon

Ilyen „megrohamozós” képsorokat magyar híradásokban is látunk, amikor is nagyobb üzletek erősen akciós elektronikai kínálatát próbálja meg a tömeg a másik elől megszerezni. Ennek ellenére alapvetően a webáruházak hirdetnek ekkor hangosabban akciókat. A _helloblackfriday.hu_ oldal [kutatása](https://helloblackfriday.hu/blog/black-friday-kutatas) alapján a válaszadók 42%-a örülne neki, ha itthon is szabadnap lenne ez a péntek (?!) és ugyanennyien örülnének annak, ha a hagyományos boltokban is szélesebb körben is találkoznának Black Friday akciókkal. Elterjedt vélekedés, hogy a magyarok zömében ekkor szerzik be a karácsonyi ajándékokat, az oldalon elérhető kutatási eredmények alapján viszont úgy néz ki, nem ez a helyzet:

Mikor vásárolja meg legszívesebben a karácsonyi ajándékokat?

* 16,2 % válasza: Inkább korábban, már nyáron, vagy kora ősszel.
* 18,0 % válasza: Éppen a Black Friday-en (november végén).
* 53,6 % válasza: December folyamán.
* 9,6 % válasza: A szenteste előtt néhány nappal.
* 2,7 % válasza: Ha lehetséges, akkor csak december 24-én.

A [_GKI Digital felméréséből_](https://gkidigital.hu/2019/11/06/iden-kozel-50-ezer-forintot-szanunk-karacsonyi-ajandekokra) is ugyanez derül ki, hogy az aktív internetező „az ajándék beszerzések kapcsán is számít a novemberi Black Friday akciókra, bízva a jó ajánlatokban és a széles választékban. Ugyanakkor a magyar vásárlók a Fekete Péntek akciók során elsősorban még nem a karácsonyi ajándékokat vásárolják, hanem saját, az akciós időszakra halasztott beszerzéseiket valósítják meg. Ennek megfelelően – bár az ünnepi szezon a Black Friday-al indul – novemberben leginkább a számítástechnikai eszközök (46%), szórakoztató elektronikai cikkek (44%), okostelefonok (45%) és nagy háztartási gépek (39%) vásárlását tervezik a vásárlók. Miután a saját vásárlásokkal végeztek, még átböngészik az ajánlatokat karácsonyi ötletek és ajándékok után kutatva, de a karácsonyra szánt meglepetések vásárlásával sokan inkább megvárják a december eleji fizetést.”

Az _Euronics felkérésére a Reacty Digital_ által idén készített, a 25-59 éves korú internethasználókra nézve reprezentatív [felmérésből](https://reacty.digital/igy-viselkednek-a-magyarok-ha-kiemelt-vasarlasi-idoszakkal-talalkoznak) a következőket tudjuk meg a Black Fridayről:

* A kérdőívet kitöltők 90 százaléka vásárolt már kiemelt kedvezményes vásárlási időszakban, 30 százalékuk évente többször is.  A válaszadók szinte mindegyike (99 százaléka) ismeri, hallott már a Black Fridayről, kétharmaduk vásárolt is már legalább egyszer a novemberi akció keretében.
* A vásárlókat leginkább
  * az akció mértéke (88 százalék) befolyásolja a döntéshozatalban, de 
  * a szállítási költségek (74 százalék) és 
  * a weboldalak átláthatósága (69 százalék) is kiemelten fontos.
* Jellemzően 15 és 30 ezer forint között költünk akciós időszakokban, 40 ezer felett már felülreprezentáltak a férfiak (62 százalék) a nőkkel szemben (38 százalék).
* Saját célra és ajándékba egyaránt szívesen vásárlunk akciós termékeket, de leginkább ruházati (50 százalék) és szépségápolási (45 százalék) cikkeket. A dobogó harmadik fokát a játék/ajándék kategória nyerte 39 százalékkal, ezt követik a háztartási gépek és konyhafelszerelés, majd a számítástechnikai eszközök és a szórakoztató elektronika.
* A megkérdezettek háromnegyede egyetért abban, hogy az 50 százalék feletti akciók hihetetlenek, ám a válaszadók 15 százaléka úgy véli, nincs olyan, hogy valami túl szép, bármekkora mértékű akciót elfogadnak. A férfiak kétkedőbbek.

A _GKI Digital és az Árukereső.hu közös, Online Kiskereskedelmi Index című_ [kutatássorozat](https://index.hu/gazdasag/2018/11/23/black_friday_kiskereskedelem) tavalyi negyedik jelentése alapján egyes kereskedők az éves online forgalmuk akár 60 százalékát is realizálhatják az ünnepi időszakban, míg a piaci átlag 35-37 százalék között várható. 

Ezért sem mindegy, hogy készülsz fel erre az alkalomra.

## Igaz, felmerül az a kérdés is, hogy egyáltalán érdemes-e részt vegyél benne.

Egyes iparágaknál bevett gyakorlat, máshol nem feltétlenül. Sőt, okosabb az iparág jövedelmezőségét nem pusztítani óriási árakciókkal. Egyre többen kezdik azt kommunikálni, hogy a termékük minősége ezen az egy napon sem más, mint máskor, és csak azért, mert ezen a napon máshol szokás kedvezményt adni, ők nem fognak, mert **semmilyen szempontból nem látják indokoltnak.** 

Van olyan cég is, mely viszont **pont ezt az egyetlen egy napot választja ki az évben, amikor tényleg jó akciókat kínál**, és ezt erőteljesen kommunikálja. Hogy vásárlóik pontosan tudják, hogy az év során csak erre az egy időpontra számíthatnak, de ilyenkor tényleg nagyon meg fogja érni az adott helyre benézni. 

Van egyáltalán olyan eset, amikor okos dolog akciózni? 

Igen. 

* Például **amikor újdonságot szeretnénk bevezetni**, mely nem tudott még ezidáig elterjedni a piacon. A magas, határozott időre szóló kedvezmény talán ismeretséget, egyfajta lökést adhat, és bátrabban választják a korai vásárlók (early bird típusú kedvezmény). 
* **Raktárkisöprésre** is tökéletesen alkalmas az akció, amikor ténylegesen kell a hely az új árunak, ezért minél hamarabb meg kell szabadulni a régitől. Szezonális termékeknél elég gyakori. 
* Illetve akkor is lehet árkedvezményt nyújtani, ha a **gyártótól nagyobb mértékű kedvezményt kap az ember, és azt továbbadja vásárlójának**. Általában a nagyobb elektronikai cikkek kereskedői pontosan így tudnak Black Friday alkalmából óriási kedvezményeket nyújtani: továbbadják a gyártótól ekkor kapott kedvezményeket.

Ez mind nem titok. Célszerű meg is magyarázni a vásárlóknak, hogy tudják, minek köszönhető a kedvezmény. 

* De ez csak az, ami a kirakatban van. Hírlevélben akár folytathatod szofisztikáltabban is, **egyedi kedvezményekkel. Visszatérő, vagy nagyobb vásárlóidnak mintegy köszönetképpen** ajánlhatsz Black Friday napján akár egy egyszeri kedvezményt is. Itt nem a kedvezményen lenne a hangsúly, hanem hogy megköszönd a hűségüket és gondolsz rájuk egy speciális ajánlattal.

Akárhogy is döntesz, az eFLYR rendelkezésedre fog állni hirdetésed feladáshoz. Iratkozz fel [**\>>> ITT**](https://eflyr.hu), hogy kipróbálhasd! Hamarosan számodra is elérhető lesz! 

Hogy döntöttél?
