---
layout: blog
language: hu
seo:
  browserTitle: 5+1 last minute ötlet Valentin napra
  description: Valentin nap
  keywords: valentin lastminute
  title: >-
    5+1 egyszerű last minute ötlet, hogy idő hiányában mégse kelljen kimaradjál
    a Valentin napi lázból
author: Stifán Orsolya
title: >-
  5+1 egyszerű last minute ötlet, hogy idő hiányában mégse kelljen kimaradjál a
  Valentin napi lázból
date: 2019-02-09T23:19:01.655Z
thumbnail: /images/uploads/love.jpg
---
Egy 2018. februári kutatásból* lehet elképzelésünk arról, mi magyarok hogyan viszonyulunk a Valentin naphoz. Érdekes kettősség figyelhető meg: míg az internetező lakosság többsége felesleges, mesterkélt ünnepnek tartja a Valentin napot, abban egyetértenek, hogy valamilyen módon meglepik majd a párjukat. Sőt, 5-ből 4 válaszadó saját maga is örülne valamilyen meglepetésnek. 36%-uk azonban aprósággal is beéri, a lényeg a gesztus.

<img src="/images/uploads/valentin_1.jpg" alt="Valentin nap" />

<img src="/images/uploads/valentin_2.jpg" alt="Valentin nap" />

Minden tizedik válaszadó párján kívül meglepi majd valamelyik közeli hozzátartozóját, vagy akár egy szeretett háziállatot.

Ha mindezt figyelembe veszed, kitűnik, hogy talán neked is, cégednek is érdemes a Valentin nappal foglalkozni. Még akkor is, ha úgy gondolod, az iparágad jellege nem összeegyeztethető ezzel a "kreált ünneppel". És még akkor is, ha te magad is az elutasítók táborát erősíted. Hiszen ne magadból indulj ki, hanem a piacodból. (Ha viszont az értékeiddel teljességgel össze nem egyeztethető, úgy is foglalkozhatsz a témával, hogy pontosan ezt nyilvánítod ki: kinyilatkoztatod, hogy miért nincs Valentin napi ajánlatod és esetleg mi van helyette.)

Amennyiben megfontolod a dolgot, még éppen van egy kis időd cselekedni. Nézzük, milyen lehetőségeid vannak, ha nem feltétlenül szeretnél új ajánlatot kidolgozni, pl. idő hiányában! Kommunikációs szinten is foglalkozhatsz a témával.

1. **Adj Valentin napi köntöst meglevő ajánlatodnak**

<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187146067/"></a>
<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187146089/"></a>

2. Közösségi csatornáidon **készíts egy képet a termékeidről, melyek szerinted alkalmasak Valentin napi ajándéknak és kérdezd meg követőidet, a képről mit ajándékoznának szívesen**. Saját kategóriába fel is veheted ezeket webshopodban és irányíts oda forgalmat. Használj hashtaget bejegyzéseidben (egy általánosat és egy speciális, csak rád jellemzőt).

<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187282486/"></a>

3. **Szervezz nyereményjátékot!** Osszák meg Valentin témájú képeiket követőid - vagy ha az idődbe belefér, interaktív appot is készíthetsz. (További jó ötletek (angolul): [itt](https://www.shortstack.com/valentines-day-facebook-contest-ideas).)

<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187282546/"></a>
<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187290548/"></a>

4. De **megteszi egy egyszerű üdvözlőlap is** , amit megosztasz hírleveledben vagy közösségi csatornáidon.

<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187146666/"></a>

5. Webshopok **a kiszállítást is kiemelhetik speciális ajánlat nélkül** : garanciát adhatnak, hogy a náluk rendelt termék célba ér mindenképp. Ilyet persze csak akkor vállalj be, ha tényleg menni fog. Letölthető termékeket áruló webshopok, saját futárral rendelkezők előnyben!

+1: Ha mégis kidolgoznál speciális ajánlatot, legyen benne **kedvezmény is**. Kedvezménnyel nem szeretünk operálni, igen, de ha az üzleti terved elbírja, jó ötlet lehet az alkalom rövidsége miatt (csak adott napon él). Ez lehet kicsit bolondos is, mint az ausztrál IKEA ajánlata: ingyen kiságy azoknak, akik pont 9 hónap múlva születnek meg.

<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187146134/"></a> 

**Útravalóul**

Még nincs késő Valentin napi ajánlatodat megalkotni, vagy legalább kommunikációs szinten foglalkozni az alkalommal.

A legmenőbb ajándékok azok (a kutatás szerint), melyek

* élményt adnak
* apróságok
* romantikus együttléthez kapcsolhatók.

<img src="/images/uploads/valentin_3.jpg" alt="Valentin nap" />

Minél fiatalabb a korosztály, annál nagyobb valószínűséggel fog vásárolni, a nemek közül pedig inkább a férfiakra számíthatunk. A fiatalabb korosztály inkább köti a szexualitáshoz az alkalmat, már a 30 év felettieknél a szereteten van inkább a hangsúly. Nem csak a párokat érdemes megcélozni, a szingli, fizetőképesebb szegmensnek is lehet releváns ajánlat. Egyrészt barátaikat, családtagjaikat, kisállataikat (!) ők is szívesen megajándékozzák, másrészt önmagukat is biztosan szívesen meglepik. (Önmagunk megajándékozása egyre inkább elterjedőben van.)

<a data-pin-do="embedPin" data-pin-lang="hu" data-pin-terse="true" href="https://www.pinterest.com/pin/641059328187285497/"></a>

**Ha van kedved, mutasd meg last minute ajánlatodat vagy kommunikációdat** [**Valentin napi Facebook bejegyzésünk alatt**](https://www.facebook.com/eflyr/photos/a.2134041413284305/2184324214922691/?type=3&theater)**, az eFLYR Facebook oldalán:** [**Hirdesd céged fotelből - eflyr.hu**](https://www.facebook.com/eflyr/)**.** 

\*A kutatás módszertana: a kutatás alapjául szolgáló adatfelvétel online kérdőívvel zajlott. Összesen 3200 teljes értékű válasz érkezett, 2018. február 02. és 2018. február 05. között. A kérdőív kitöltése önkéntes alapon történt, a válaszadói minta a 18 év feletti, internetező magyar lakosságra reprezentatív.

![Pinterest, eflyr, valentin, lastminute, vállalkozás, ötet](/images/uploads/5_valentin.jpg "Pinterest, eflyr, valentin, lastminute, vállalkozás, ötet")
